mthu’i mtshan ñid rnam par dbye bas tshigs su bcad pa |skye daṅ ṅag sems dge daṅ mi dge bskyed
|| de yi gnas daṅ ’byuṅ ba mṅon sum gaṅ || śes pa kun ’gro rab tu dbye bcas la || thogs
med bstan pa thob pa’i thu yin no ||

gźan (147a1) dag gi skye ba śes pa ni || ’chi ’pho daṅ skye ba mṅon par śes pa yin no || de
daṅ de dag tu skyes pa rnams ci smra ba’i tshig śes pa ni | lha’i rna ba’i mṅon par śes pa
yin no || sems śes pa ni sems kyi rnam graṅs mṅon par śes pa yin no || sṅon (2) dge ba daṅ
mi dge ba bskyed pa śes pa ni || sṅon gyi gnas mṅon par śes pa yin no || gaṅ na gdul bya
dag ’khor pa de’i gnas su ’gro ba śes pa ni | rdzu ’phrul gyi yul mṅon par śes pa’o || ji
ltar sems can rnams skye ba las ’byuṅ bar ’gyur ba’i ’byuṅ ba śes pa (3) ni | zag pa zad
pa’i mṅon par śes pa yin te | de ltar na ’jig rten gyi khams thams cad du don drug po de dag
rab tu dbye ba daṅ bcas pa la śes pa mṅon sum du gyur pa thogs pa med pa gaṅ yin pa de
ni byaṅ chub sems dpa’ rnams kyi mthu mṅon bar śes pas bsdus pa (4) yin no || mthu’i mtshan
ñid rnam par dbye ba la | raṅ bźin gyi don ni bśad zin to || rgyu’i don las brtsams te tshigs
su bcad pa |

bsam gtan bźi pa śin tu dag thob nas || mi rtog ye śes yoṅs su gzuṅ ba daṅ || ji ltar rnam gnas
yid la byed pa las || mthu (5) ’grub pa yi dam pa thob par ’gyur ||

rten gaṅ daṅ | ye śes gaṅ daṅ | yid la byed pa gaṅ dag gis mthu de yaṅ dag par ’grub pa de ston
to || ’bras bu’i don las brtsams te tshigs su bcad pa |

gaṅ gis ’phags daṅ lha daṅ tshaṅs pa yi || gnas pa dpe med rgya ches (6) rtag tu gnas || phyogs
su de soṅ saṅs rgyas sems can dag || yaṅ dag mchod byed rnam par dag pa bskyed ||

mthu de’i ’bras bu rnam pa gsum ston te | bdag ñid kyis ’phags pa la sogs pa’i bde bar gnas
pa mtshuṅs pa med pa mchog daṅ ’jig rten gyi khams (7) gźan dag du soṅ ste | saṅs rgyas rnams
la mchod pa daṅ | sems can rnams rnam par sbyoṅ ba’o || las rnam pa drug gi don las brtsams
nas tshigs su bcad pa bźi ste | mthoṅ ba’i lam daṅ ston pa’i las las brtsams te tshigs
su bcad pa ||

’chags daṅ (147b1) ’jig bcas sems can bcas pa yi || ’jig rten khams kun sgyu ma lta bur mthoṅ
|| dbaṅ ldan ji ltar ’dod bźin de dag daṅ || rnam bcas sna tshogs dag kyaṅ yaṅ dag ston
||

bdag ñid kyis kyaṅ ’jig rten gyi khams ’chags pa daṅ ’jig pa daṅ bcas śiṅ sems (2) can daṅ bcas
pa thams cad sgyur ma lta bu ñid du mthoṅ la | dbaṅ bcu thob pa’i phyir dbaṅ daṅ ldan
pa gźan dag la yaṅ ji ltar ’dod pa bźin de dag daṅ | gźan yaṅ g-yo ba la sogs pa’i rnam pa
sna tshogs ston pa’i phyir te | de dag kyaṅ ji skad du | sa bcu pa’i sa brgyad pa las (3)
bstan pa lta bu yin no || ’od zer gyi las las brtsams te tshigs su bcad pa ||

’od zer btaṅ bas śin tu sdug bsṅal ba’i || ṅan soṅ ba dag mtho ris ’gro bar byed || bdud gnas
gźal med khaṅ mtho mdzes pa dag | bdud bcas kun du bskyod ciṅ skrag par byed ||

’od zer (4) gyi las rnam par gñis ston te | ṅan soṅ du skyes pa rnams daṅ pa bskyed nas mtho
ris su skye bar byed pa daṅ | bdud kyi gnas bdud daṅ bcas pa rnams bskyod pas mi dga’ bar
byed pa’o || rnam par rol pa’i las daṅ sprul pa’i las las brtsams te tshigs su bcad pa |

(5) de ni mchog tshogs naṅ du tiṅ ṅe ’dzin || dpag med rnam par rol pa kun ston źiṅ || las daṅ
skye daṅ mchog gi sprul pa yis || sems can rnams kyi don du dus kun gnas ||

saṅs rgyas kyi ’khor gyi dkyil ’khor gyi naṅ du tiṅ ṅe ’dzin dpag tu med pas rnam par rol pa
(6) kun tu ston pa’i phyir daṅ | sprul pa rnam pa gsum gyis rtag tu sems can gyi don byed
pa’i phyir te | sprul pa rnam pa gsum ni bzo’i las kyi gnas sprul pa daṅ | ’dul ba’i dbaṅ
gis ji ltar ’dod pa bźin skye ba sprul pa daṅ | dga’ ldan gyi gnas na bźugs pa la (7) sogs
pa mchog sprul pa’o || źiṅ yoṅs su dag pa’i las las brtsams te tshigs su bcad pa |

ye śes dag la dbaṅ phyir źiṅ rnams ni || ji ltar ’dod bźin bstan phyir dag pa ’thob || saṅs
rgyas mtshan mi grags bar saṅs rgyas mtshan || yaṅ dag (148a1) bsgrags pas de dag khams gźan
’gyed ||

yoṅs su sbyoṅ ba rnam pa gñis kyis te | snod yoṅs su sbyoṅ bas ni ye śes la dbaṅ ba’i phyir
ji ltar ’dod pa bźin | saṅs rgyas kyi źiṅ śel daṅ bee d’urya la sogs pa’i raṅ bźin du kun
tu ston pa’i phyir ro || (2) sems can yoṅs su sbyoṅ bas ni | saṅs rgyas kyi mtshan med pa’i
’jig rten gyi khams dag tu skyes pa’i sems can rnams la saṅs rgyas kyi mtshan yaṅ dag par
bsgrags pas dad pa len du bcug nas de daṅ mi ’bral ba’i ’jig rten gyi khams dag tu bskyed
pa’i phyir ro || ldan (3) pa’i don las brtsams te tshigs su bcad pa ||

’dab gśog kun du rgyas pa’i bya bźin du || sems can smin par byed par nus pa ñid || saṅs rgyas
las ni śin tu bsṅags pa thob || skye dgu rnams la tshig gzuṅ ’os par ’gyur ||

ldan pa rnams pa gsum ston ste | sems (4) can yoṅs su smin par byed nus pa daṅ ldan pa daṅ |
bsṅags pa nag ldan pa daṅ | tshig gzuṅ bar ’os pa daṅ ldan ba’o || ’jug pa’i don las brtsams
te tshigs su bcad pa |

mṅon par śes pa drug daṅ rig pa gsum || rnam thar brgyad daṅ de bźin zil gnon (5) brgyad ||
zad par skye mched bcu daṅ tiṅ ṅe ’dzin || dpag tu med par brtan pa thob pa’i mthu ||

byaṅ chub sems dpa’i mthu ni rab tu dbye ba drug gis ’jug ste | mṅon par śes pa daṅ | rig pa
daṅ | rnam par thar pa daṅ | zil gyis gnon pa’i skye mched daṅ | zad par (6) gyi skye mched
daṅ | tiṅ ṅe ’dzin dpag tu med pa’i rab tu dbye ba dag gis so || de ltar rnam par dbye
ba’i mtshan ñid kyi don drug gis mthu bśad nas | de’i che ba’i bdag ñid brjod pa’i phyir tshigs
su bcad pa ||

de ni dbaṅ mchog thob pa’i blo daṅ ldan || ’gro ba dbaṅ med raṅ dbaṅ (7) bkod rtag tu || gźan
la phan bya gcig tu mṅon dga’ ste || seṅ ge bźin du rab brtan srid na spyod ||

che ba’i bdag ñid rnam pa gsum ston te || bdag ñid ye śes kyi mchog la dbaṅ thob pas ’gro ba
ñon moṅs pas raṅ dbaṅ med pa raṅ dbaṅ yod pa la ’goṅ pa’i phyir dbaṅ gi che (148b1) ba’i
bdag ñid daṅ | rtag tu gźan la phan par bya ba la gcig tu mṅon par dga’ ba’i phyir mṅon par
dga’ ba’i che ba’i bdag ñid daṅ | srid pas mi ’jigs pa’i che ba’i bdag ñid do ||

mthu’i skabs rdzogs so || ||

