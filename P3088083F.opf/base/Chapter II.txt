| skyabs su ’gro ba’i khyad par bsdu bar tshigs su bcad pa |kun tu ’gro daṅ khas len rtogs daṅ
zil gnon par || dbye ba’i raṅ bźin don rnam bźi yi khyad par (7) gyis || theg pa mchog
phyir dkon mchog skyabs rab soṅ ba gaṅ || de ñid skyabs su soṅ ba rnams kyi mchog ces bya
||

de ñid skyabs su ’gro ba rnams kyi mchog ces bya ba ci’i phyir bya źe na | raṅ bźin gyi don
gyi khyad par rnam pa bźi’i phyir ro || don rnam pa bźin ni | kun tu ’gro ba daṅ (134b1) khas
len pa daṅ | rtags pa daṅ | zil gyis gnon par byed pa’i sgo nas rig par bya ste | kun
tu ’gro ba’i don daṅ | khas len pa’i don daṅ | rtogs pa’i don daṅ | zil gyis gnon pa’i don
te | de dag ni ’og nas ston to || de lta moṅ kyi mchog la skyabs su ’gro ba bya dka’ ba (2)
maṅ ba’i phyir | kha cig mi spro bas skyabs su ’gro bar spro bar bya ba’i phyir tshigs
su bcad pa |

gaṅ phyir daṅ por ṅes par bya ba ’di dka’ ste || de ni bskal pa stoṅ phrag du mar bsgrub par
dka’ || gaṅ phyir grub na sems can phan byed don chen te || de phyir theg chen ’di la skyabs
don mchog (3) yin no ||

’dis ni skyabs su ’gro bar ṅes pa de smon lam daṅ sgrub pa’i khyad par dag gis grags pa’i rgyu
ñid du ston par byed de | ’bras bu thob pa’i khyad par gyi don chen po ñid do || sṅar gleṅs
pa kun tu ’gro ba’i don gyi tshigs su bcad pa |

gaṅ źig sems can thams cad bsgral bar (4) źugs pa daṅ || theg pa ye śes kun tu ’grol mkhas par
ldan || gaṅ źig mya ṅan ’das la ’khor źi ro gcig pa || de ’dra’i blo ldan de ’dir kun ’gror
śes par bya ||

’dis ni kun du ’gro ba’i don rnam pa bźi ston te | sems can kun tu ’gro ba’i don ni | sems can
thams cad (5) bsgral ba’i phyir źugs pas so || theg pa kun tu ’gro ba’i don ni theg pa
gsum la mkhas pa daṅ ldan pa’i phyir ro || ye śes kun tu ’gro ba’i don ni gaṅ zag daṅ chos
la bdag med par mkhas par mkhas pa daṅ ldan pa’i phyir ro || mya ṅan las ’das pa kun tu ’gro
ba’i don ni ’khor ba daṅ źi ba ro gcig (6) pa’i phyir te | de dag gis ñes pa daṅ yon tan
la rnam par mi rtog pa’i phyir | de la ’khor ba daṅ mya ṅan las ’das pa la bye brag med
do || khas len pa’i don du tshigs su bcad pa |

gaṅ źig dga’ ba maṅ pos byaṅ chub mchog don gñer || gaṅ źig skyo ba med par dka’ ba yaṅ (7)
dag spyod || gaṅ źig rnams saṅs rgyas nas saṅs rgyas kun mñam ’gyur || blo ldan de ni khas
len mchog tu śes par bya ||

’dir ni khyad par rnam pa gsum gyis khas len pa ñid kyi khyad par ston te | smon lam gyi khyad
par ni ’di ltar saṅs rgyas gaṅ kho na las skyabs su ’gro ba de kho na’i dṅos po (135a1)
don du gñer ba ste | de’i yon tan gyi khyad par śes pa ñid kyis rab tu dga’ ba maṅ ba’i phyir
ro || sgrub pa’i khyad par ni | ’di ltar skyo ba med par dka’ ba spyod pa’o || thob pa’i
khyad par ni ’di ltar mdon par rdzogs par saṅs rgyas nas saṅs rgyas thams cad (2) daṅ
mñam pa ñid du ’gyur ba’o || yaṅ khas len pa’i khyad par de ñid saṅs rgyas kyi sras kyi mchog
gñid du legs par skyes pas tshigs su bcad pa gźan gyis ston te |

saṅs rgyas sras kyi mchog tu legs par gaṅ skyes pa || sems daṅ śes rab daṅ ni tshogs ldan sñiṅ
rje ’di || sa bon (3) ma daṅ mṅal nas ma ma mtshuṅs pa med || blo ldan de ni khas len mchog
tu śes par bya ||

legs par skyes pa de yaṅ btsun par skyes pa’i khyad par gyis ston par byed de | sa bon daṅ |
ma daṅ | mṅal gyi gnas daṅ | ma ma mtshuṅs pa med pas so || sems bskyed pa ni sa (4) bon
no || śes rab kyi pha rol tu phyin pa ni byaṅ chub sems dpa’i ma’o || bsod nams daṅ ye śes
kyi tshogs daṅ ldan pa ni mṅal gyi gnas te rten du gyur pa’i phyir ro || sñiṅ rje ni ma ma
ste des bskyed pa’i phyir ro || legs par skyes pa de ñid lus kyi khyad kyis khyad par du
byed ciṅ | yaṅ khas (5) len pa de ñid kyi khyad par tshigs su bcad pa gźan gyis ston te |

sna tshogs mtshan rnams kun gyis de’i lus brgyan || sems can thams cad smin par byed stobs thob
|| saṅs rgyas bde chen mtha’ yas źi ba rñed || sems can kun bskyab thabs chen bśad pa
śes ||

lus kyi khyad (6) par ni khyad par rnam pa bźis ston te | gzugs bzaṅ ba’i khyad par ni | mtshan
rnams kyis brgyan pa’i phyir ro || sna tshogs źes smos pa ni,’khor los sgyur ba la sogs
pa’i mtshan las khyad par du bya ba’i phyir ro || stobs kyi khyad par ni | sems can thams
cad yons su smin par bya (7) ba’i stobs thob pa’i phyir ro || bde ba’i khyad par ni saṅs
rgyas kyi bde ba chen po mtha’ yas pa źi ba rñed pa’i phyir ro || ye śes kyi khyad par ni
sems can thams cad yoṅs su bskyab par bya ba’i thabs chen po bśam pa śes pa’i phyir ro ||
phun sum tshogs pa rnam pa ’di bźis rgyal po’i sras btsun (135b1) par skyes so źes bya bar
śes te | ’di lta ste | gzugs phun sum tshogs pa daṅ | stobs phun sum tshogs pa daṅ | bde
ba phun sum mtshogs pa daṅ | raṅ gi bzo śes pa phun sum tshogs pa’o || yaṅ legs par skyes
pa de ñid saṅs rgyas kyi gduṅ rgyun mi gcod pa’i sgo nas tshigs (2) su bcad pa gźan gyis
ston te |

saṅs rgyas kun gyis ’od zer chen pos dbaṅ bskur byin || de ni chos la dbaṅ ba kun daṅ yaṅ dag
ldan || saṅs rgyas ’khor gyi dkyil ’khor ston pa’i rnam par śes || bslab pa bca’ bas tshar
bcad phan ’dogs byed la brtson ||

rgyu bźis rgyal (3) po’i sras su btsun par skyes pa raṅ gi rigs mi gcod de | dbaṅ skur ba thob
pa daṅ | dbaṅ thogs pa med pa daṅ | rtsod pa brtag pa la mkhas pa daṅ | tshar gcod pa daṅ
| phan ’dogs par byed pas so || de daṅ chos mthun par byaṅ chub sems dpa’ yaṅ ’od zer dag
gis dbaṅ (4) bskur ba thob pa daṅ | ye śes thogs pa med pa’i phyir chos thams cad la dbaṅ
daṅ ldan pa daṅ | saṅs rgyas rgyas kyi ’khor gyi dkyil ’khor du ston pa’i rnam pa śes pa
daṅ | bslab pa’i gźi bca’ bas ñes pa daṅ ldan pa daṅ yon tan daṅ ldan pa rnams tshar bcad
pa daṅ phan ’dogs par byed pa ñid do || (5) yaṅ khas len pa’i khyad par de ñid blon po chen
po lta bur tshigs su bcad pa gźan gyis ston te |

blon po chen po lta bur pha rol phyin la ’jug pa’i phyir || byaṅ chub chen po’i phyogs mthun
bdal la rtag tu spyan byed phyir || gsaṅ ba’i gnas ni rnam gsum rtag tu yaṅ dag ’dzin pa’i
phyir || (6) sems can maṅ ṅon rtag tu rgyun mi ’chad par rab byed phyir ||

’di la rgyu bźis blon po chen por bźag ste | btsun mo’i naṅ du ’gro ba’i phyir naṅ na spyod
pa ñid daṅ | mdzod thams cad kyi spyan ñid daṅ | gsaṅ gtam la yid brtan pa ñid daṅ | bgo bśa’
la dbaṅ po ñid kyis (7) so || de daṅ chos mthun par byaṅ chub sems dpa’ yaṅ pha rol tu
phyin pa rnams la ’jug pa daṅ | mdo sde de daṅ de dag las byaṅ pchub chen po’i phyogs daṅ
mthun pa bdal ba rnams la mi brjed pa’i chos can yin pa’i phyir rtag tu spyan byed pa daṅ
| rtag tusku daṅ gsuṅ daṅ thugs kyi (136a1) gsaṅ ba rnam pa gsum ’dzin pa daṅ | sems can
mtha’ yas pa’i don byed pa’i phyir | rtag tu rgyun mi ’chad par sems can maṅ po’i don byed
pa’o || rtogs pa’i don du tshigs su bcad pa |

bsod nams phuṅ chen srid gsum bla ma srid pa’i bde ba daṅ || (2) sdug bsṅal phuṅ po chen por
bźi blo mchog bde ba daṅ || chos maṅ phuṅ po mchog rab rtag pa’i sku ste dge ba’i tshogs
|| bag chags bzlog ciṅ srid daṅ źi las rnam par grol ba ’thob ||

de la chos ’di la mos pa’i dus ñid na bsod na bsod nams kyi phuṅ po chen po ’thob bo || sems
bskyed pa’i (3) dus na srid pa gsum gyi bla ma ñid do || bsams bźin du skye ba yoṅs su ’dzin
pa’i dus na srid pa’i bde ba’o || mṅon par rtogs pa’i dus na sems can thams cad bdag ñid
du khas blaṅs pas sdug bsṅal gyi phuṅ po chen po rab tu źi ba ste | ’dis rab tu źi bar
byed pas na rab tu źi ba’o || (4) mi skye ba’i chos la bzod pa thob pa’i dus na blo mchog
gi bde ba’o || mṅon par rdzogs par byaṅ chub pa ’dus na chos maṅ po’i phuṅ po la sogs pa ste
| de la saṅs rgyas rnams kyi chos kyi sku ni mdo sde la sogs pa’i chos mtha’ yas pa’i ’byuṅ
gnas yin pa’i phyir chos maṅ phuṅ po’o || chos thams (5) cad kyi mchog yin ba’i phyir
mchog rab bo || zad mi śes pa’i phyir rtag pa’o || stobs daṅ mi ’jigs pa la sogs pa dge ba’i
chos rnams bsags pa’i phyir dge ba’i tshogs so || de lta bu’i sku de la | bag chags bzlog
pa daṅ | ’khor ba daṅ mya ṅan las ’das pa dag la mi gnas pa’i (6) phyir srid daṅ źi ba
dag las rnam par grol ba ’thob ste | rnam pa de brgyad ni rtogs pa’i don to || zil gyis gnon
pa’i don du tshigs su bcad pa |

blo ldan ñan thos tshogs bcas dge ba rgya chen don che daṅ || mtha’ yas rtag rgyun mi ’chad
zad mi śes pas zil gyis gnon || dge bde (7) yaṅ ’jig rten ’jig rten ma yin yoṅs smin byed
|| dbaṅ ’byor rñed pa de ni phuṅ po źi bas zad mi śes ||

byaṅ chub sems dpa’ rgyu bźi ñan thos rnams zil gyis gnon te | dge ba’i rtsa brgya che ba ñid
daṅ | don che ba ñid daṅ | tshad med pa ñid daṅ | zad mi śes pa ñid kyis so || (136b1) dge
ba rnam pa bźi bśad pa gaṅ yin pa de yaṅ ’jig rten daṅ ’jig rten ma yin pa daṅ | yoṅs su
smin par byed pa daṅ | dbaṅ ’byor pa rñed pas ste || ’jig rtan pa daṅ | ’jig rten las ’das
pa daṅ | yoṅs su smin par byed pa daṅ | dbaṅ ’byor ba’o || yon tan de bźi ni dge ba’i (2)
dbaṅ du byas te bstan pa yin no || dbaṅ ’byor ba gaṅ yin pa de ni phuṅ po źi bas zad mi
śes par rig par bya ste | phuṅ po’i lhag ma med pa’i mya ṅan las ’das par yaṅ mi zad pa’i
phyir ro || skyabs su ’gro ba brjod par tshigs su bcad pa |

’di ni de’i dṅos ’dod pas khas len de yaṅ sñiṅ (3) brtse las rig bya || de las rnam par kun
mkhyen phan daṅ bde byed dka’ la skyo ba med || des par ’byuṅ la theg pa kun gyis rton pa’i
yon tan rtag tu ldan || brda daṅ chos ñid thob pa blo ldan rnams kyi skyabs ’gro ’di mchog
yin ||

’dis ni skyabs su ’gro ba’i ṅo bo ñid daṅ | rgyu daṅ | (4) ’bras bu daṅ | las daṅ ldan pa daṅ
| dbye ba’i don rnams bstan te | saṅs rgyas ñid ’dod pas khas len pa ni skyabs su ’gro ba’i
ṅo bo ñid yin no || de yaṅ sñiṅ rje las rig par bya’o źes par bya’o źes bya ba ni rgyu’o
|| de las rnam pa thams cad mkhyen pa ñid ces bya ba ni ’bras bu’o || sems (5) can rnams
la phan pa daṅ bde ba byed ciṅ dka’ ba spyad pa dag la mi skyo ba ni las so || des par ’byuṅ
bar bya ba la theg pa thams cad kyis rton pa’i yon tan daṅ ldan pa ni ldan pa’o || brdar
btags pa daṅ | chos ñid kyis thob pa rags pa daṅ phra ba’i khyad par gyis rab tu dbye
ba’i mtshan ñid ni dbye (6) ba’o || skyabs du ’gro ba’i khyad pa’i khyad par gyi tshigs su
bcad pa | skyabs su ’gro ba ’dir soṅ don chen te || de ni dpag med yon tan tshig su bcad
pa ||

skyabs su ’gro ba ’dir soṅ don chen te || de ni dpag med yon tan tshogs ’phel ’gyur || ’gro
ba ’di la sñiṅ rje’i bsams pas khyab || mtshuṅs med ’phags chen chos kyaṅ rgyal bar byed ||

’dir skyabs su ’gro ba’i (7) don che ba ñid ni raṅ daṅ gźan gyi don sgrub pa dag gis ston te
| raṅ gi don sgrub pa ni yon tan rnam pa maṅ po dpag tu med pa ’phel bas so || dpag tu med
pa ñid ni rtog ge daṅ graṅs daṅ dus kyis dpag tu med pa ñid las rig par bya ste | yon tan
’phel ba de ni rtog ges kyaṅ dpag tu (137a1) med la graṅs kyis kyaṅ ma yin no || gtan du
ba yin pa’i phyir dus kyis kyaṅ ma yin no || gźan gyi don sgrub pa yaṅ bsam pa’i sgo nas
ni sñiṅ rjes khyab pas so || sbyor ba’i sgo nas theg pa chen po’i chos rgyas par byed pa’i
phyir te | theg pa chen po ni (2) ’phags pa chen po rnams kyi chos yin no ||

skyabs su ’gro ba’i skabs rdzogs so | || |

