sems bskyed pa’i mtshan ñid du tshigs su bcad pa |spro ba che daṅ rtsom pa che || don che ba
daṅ ’byuṅ ba che || byaṅ chub sems dpa’i sems dpa’ ste || don gñis ldan pa’i sems ’byuṅ ba
||

spro ba chen po ni go cha’i brtson ’gyus kyis te | zab mo daṅ yun riṅ bor dka’ ba (4) spyad
pa sgrub pa la spro ba’i phyir ro || rtsom pa chen po ni go cha ji lta ba bźin sbyor ba’i
brtson ’grus kyis so || don chen po ni bdag daṅ gźan la phan pa’i ched kyi phyir ro || ’byuṅ
ba chen po ni byaṅ chub chen po yaṅ dag par ’grub pa’i phyir ro || ’dis ni yon tan rnam
pa gsum yoṅs su bstan te | skyes (5) bu byed pa’i yon tan ni tshig gñis kyis so || don byed
pa’i yon tan daṅ ’bras bu yoṅs su ’dzin ba’i yon tan ni tshig gñis kyis so || don gñis
daṅ ldan pa ni byaṅ chub chen po daṅ sems can gyi don bya ba la dmigs pa’i phyir ro || yon
tan gsum daṅ don gñis la dmigs pa daṅ ldan pa’i sems pa (6) ni sems bskyed pa źes bya’o ||
sems bskyed pa rab tu dbye bar bar tshigs su bcad pa |

sems bskyed de ni sa rnams la || mos daṅ lhag bsam dag pa daṅ || rnam par smin pa gźan du ’dod
|| de bźin sgrib pa spaṅs pa’o ||

byaṅ chub sems dpa’ rnams kyi sems bskyed pa ni rnam pa bźi ste | mos (7) pas spyod pa’i sa
la ni mos pa las ’byuṅ ba’o || sa bdun la ni lhag pa’i bsam ba rnam par dag pa’o || sa brgyad
pa la sogs pa la ni rnam par smin pa’o || saṅs rgyas kyis la ni sgrib pa med pa’o || sems
bskyed pa rnam par gtan la dbab par tshigs su bcad pa bźi ste |

de yi rtsa ba sñiṅ rjer (139b1) ’dod || rtag tu sems can phan par sems || chos la mos daṅ de
bźin de’i || ye śes tshol bar dmigs pa’o ||

goṅ du ’dun pa ’gro ba ste || sdom pa rgya chen de yi rten || lam ’gog pa ni mthun phyogs ||
sloṅ źiṅ daṅ du len pa’o ||

bsod nams ye śes raṅ bźin gyi || (2) dge ba’i ’phel ba de’i phan yon || pha rol phyin la rtag
sbyor ba || de ni ṅes par ’byuṅ bar brjod ||

’di yi mthar thug sa yin te || so so raṅ gi der sbyor bas || byaṅ chub sems dpa’i sems bskyed
pa || rnam pa ṅes par śes par bya ||

de la rnam par gtan la dbab pa ni ’di yin te (3) byaṅ chub sems dpa’ rnams kyi sems bskyed pa
rnam pa bźi po ’di’i rtsa ba ni gaṅ | bsam pa ni gaṅ | mos pa ni gaṅ | dmigs pa ni gaṅ |
’gro ba ni gaṅ | rten ni gaṅ | ñes dmigs ni gaṅ | phan yon ni gaṅ | des par ’byuṅ ba ni gaṅ
| mthar thug pa ni gaṅ źe na | smras pa | sñiṅ rje chen po ni rtsa (4) pa’o || rtag tu
sems can la phan par sems pa’o || theg pa chen po’i chos la mos pa’o || de’i ye śes la tshol
bar dmigs pa ste | de’i ye śes la tshol ba’i rnam par dmigs pa’i phyir ro || goṅ nas goṅ
du ’dun pa ni ’gro ba’o || byaṅ chub sems dpa’i tshul khrims kyi sdom pa ni rten no || lam
gcod pa ni (5) ñes dmigs te lam gcod pa de yaṅ gaṅ źe na | mi mthun pa’i phyogs theg pa
gźan gyi sems sloṅ źiṅ daṅ du len pa’o || bsod nams daṅ ye śes kyi raṅ bźin gyi dge ba’i
rtsa ba ’phel ba ni phan yon ni || rtag tu pha rol tu phyin pa la goms pa ni ṅe par ’byuṅ
ba’o || sa ni mthar (6) thug pa yin te | so so raṅ gi sa la sbyor bas gaṅ źigs gaṅ la źugs
pa’i sa de ni de’i mthar thug pa yin no || yaṅ dag par blaṅ pa brda las byuṅ ba’i sems bskyed
par tshigs su bcad pa |

grogs stobs rgyu stobs rtsa ba’i stobs || thos stobs dge ba goms pa las || mi brtan pa 1 (7)
daṅ brtan ’byuṅ ba || gźan gyis bstan pa’i sems bskyed bśad ||

gźan gyis bstan źiṅ gźan gyi rnam par rig byed las sems bskyed pa gaṅ yin pa de ni yaṅ dag par
blaṅs pa brda las byuṅ ba źes bya’o || de yaṅ grogs kyi stobs las te | dge ba’i bśes gñen
gyi ṅor (140a1) skye ba yaṅ yod do || rgyu’i stobs las te | rigs kyi mthus skye ba yaṅ
yod do || dge ba’i rtsa ba’i stobs las te | de’i rigs rgyas pa’i sgo nas kye ba yaṅ yod do
|| thos pa’i stobs las kye ba yaṅ yod de || chos kyi rnam graṅs de daṅ de bśad pa na (2)
maṅ du byaṅ chub tu sems skyed pa’i phyir ro || dge ba goms pa las te | tshe ’di ñid la rtag
tu ñan pa daṅ | ’dzin pa daṅ | ’chaṅ ba la sogs pa las kye ba yaṅ yod do || de yaṅ grogs
kyi stobs las ni mi brtan par ’byuṅ bar rig par bya’o || rgyu la sogs pa’i stobs las ni
(3) brtan pa ’byuṅ ṅo || don dam pa’i sems bskyed par tshigs su bcad pa bdun te |

rdzogs pa’i saṅs rgyas rab bsñen byas || bsod nams ye śes tshogs rab bsags || chos la mi rtog
ye śes ni || skyes phyir de ni dam par ’dod ||

chos dan sems can rnams daṅ ni || de yi (4) bya ba saṅs rgyas ñid || mchog la sems mñam rñed
pa’i phyir || de yi rab dga’ khyad par ’phags ||

skye ba rgya che de la spro || bsam pa yaṅ ni dag pa daṅ || lhag ma dag la mkhas pa daṅ || ṅes
par ’byuṅ bar śes par bya ||

chos la mos pa sa bon daṅ || pha rol phyin mchog (5) ma las kyes || bsam gtan las byuṅ bde ba’i
mṅal || sñiṅ rje bskyed pa’i ma ma’o ||

smon lam chen po bcu bsgrub phyir || rgya che bar ni śes par bya || dka’ ba yun riṅ mi skye’i
phyir || spro bar khoṅ du chud par bya ||

byaṅ chub ñe bar rtogs pa daṅ || de yi thabs śes rñed pa’i (6) phyir || bsam pa dag pas śes
par bya || sa gźan tshul la mkhas pa ñid ||

ji ltar rnam gźag yid byed pas || de rtog ñid du śes phyir daṅ || de ñid la yaṅ mi rtog phyir
|| ṅes par ’byuṅ bar śes par bya ||

tshigs su bcad pa daṅ pos ni | luṅ daṅ bsgrub pa daṅ rtogs (7) pa’i khyad par dag gis sems bskyed
pa don dam pa ñid du ston par byed do || don dam pa’i sems bskyed pa de yaṅs rab tu
dga’ ba yin pas de’i rab tu dga’ ba khyad par du ’phags pa’i rgyu ston te | de la chos rnams
la sems mñam pa ñid ni chos la bdag med par rtogs pa’i (140b1) phyir ro || sems can rnams
la sems mñam pa ñid ni bdag daṅ gźan mñam pa ñid du rtogs pa’i phyir ro || sems can gyi
bya ba dag la sems mñam pa ñid ni bdag ñid kyi sdug bsṅal daṅ ’dra bar de dag gi sdug bsṅal
zad par ’dod pa’i phyir ro || saṅs rgyas ñid la sems mñam (2) pa ñid ni de’i chos kyi dbyiṅs
daṅ bdag dbyer med par rtogs pa’i phyir ro || don dam pa pa’i sems bskyed pa de ñid
la don dam pa rnam pa drug tu rig par bya ste | skye ba daṅ | rgya che ba daṅ | spro ba daṅ
| bsam pa dag pa daṅ | khag ma la mkhas pa daṅ | ṅes par ’byuṅ ba’o || de la skye (3) ba
ni sa bon daṅ ma daṅ mṅal daṅ ma ma’i bye brag las rig par bya’o || rgya chen po ni smon
lam chen po bcu mṅon par bsgrub pa’i phyir ro || spro ba ni dka’ ba yun riṅ bos mi skyo ba’i
phyir ro || bsam pa dag pa ni | byaṅ chub daṅ ñe bar śes pa’i phyir daṅ | de’i thabs śes
pa’i phyir ro || (4) lhag ma la mkhas pa ni | sa gźan dag la mkhas pa’o || ṅes par ’byuṅ
ba ni | sa ji ltar rnam par gźag pa bźin yid la byed pas so || ji ltar yid la byed pas śe
na | ’di ni rtog pa tsam mo źes sa rnam par gźag pa de rtog pa ñid du śes pa’i phyir daṅ
| rtog pa ñid du (5) śes pa de ñid la yaṅ rnams par mi rtog pa’i phyir ro || dpe’i che ba
ñid du tshigs su bcad pa drug ste |

bskyed pa sa daṅ mtshuṅs pa ste || gźan ni bzaṅ bo’i gser daṅ ’dra || zla ba yar gyi tshes ba
bźin || gźan ni me daṅ ’drar śes bya ||

gźan ni gter chen bźin śes bya || (6) gźan ni rin chen ’byuṅ gnas bźin || rgya mtshor ’dra bar
śes bya gźan || rdo rje daṅ ’dra ri rab ’dra ||

sman gyi rgyal bo ’dra ba ste || gźan ni mdza’ chen ’drar śes bya || yid bźin nor bu ’dra ba
daṅ || gźan ni ñi ma ’drar śes bya ||

gźan ni dri za’i dbyaṅs sñan bźin || gźan (7) ni rgyal po ’drar śes bya || de bźin gźan ni mdzod
lta bu || lam po che daṅ ’drar śes bya ||

theg pa ’dra bar śes bya ste || sems bskyed bkod ma ’dra ba yin || kun dga’i sgra daṅ ’dra ba
ste || kluṅ chen rgyun daṅ ’dra ba’o ||

rgyal sras rnams kyis sems bskyed pa || sbrin (141a1) daṅ ’dra bar bstan pa ste || de phyir
de ltar yon tan phyug || sems ni dga’ bas yaṅ dag bskyed ||

byaṅ chub sems dpa’ rnams kyi sems bskyed pa daṅ po ni sa daṅ mtshuṅs te | saṅs rgyas kyi chos
thams cad daṅ de’i tshogs ’phel ba’i rten du gyur pa’i (2) phyir ro || bsam pa daṅ ldan
pa’i sems bskyed pa ni gser bzaṅ po daṅ ’dra ste | phan ba daṅ bde ba’i bsam pa gźan du ’gyur
ba mi sten ba’i phyir ro || sbyor ba daṅ ldan pa ni zla ba yar gyi ṅo’i tshes pa bźin
te | dge ba’i chos ’phel bar ’gyur ba’i phyir ro || lhag pa’i bsam pa (3) daṅ ldan pa ni
me daṅ ’dra ste | śiṅ gi bye brag ṅag gis me bźin du goṅ nas goṅ du khyad par du ’gro ba’i
phyir ro || lhag pa’i bsam pa ni khyad par rtogs pa’i bsam pa’o || sbyin ba’i pha rol tu
phyin pa daṅ ldan pa ni gter chen po bźin te | zaṅ ziṅ gi loṅs spyod kyis sems (4) can dpag
tu med pa tshim par byed pa daṅ mi zad pa’i phyir ro || tshul khrims kyi pha rol tu phyin
pa daṅ ldan pa ni rin po che’i ’byuṅ gnas lta bu ste | de las yon tan rin po che thams cad
’byuṅ ba’i phyir ro || bzod pa’i pha rol tu phyin pa daṅ ldan pa ni rgya mtsho daṅ ’dra
ste | ñam ṅa ba ’byuṅ ba (5) thams cad kyis mi ’khrugs pa’i phyir ro || brtson ’grus kyi
pha rol tu phyin pa daṅ ldan ba ni rdo rje lta bu ste | mi śigs pa ñid kyis sra ba’i phyir
ro || bsam gtan gyi pha rol tu phyin pa daṅ ldan pa ni ri’i rgyal po daṅ ’dra ste | rnam
par g-yeṅ bas mi g-yo ba’i phyir ro || śes rab kyi (6) pha rol tu phyin pa daṅ ldan pa ni
sman gyi rgyal po lta bu ste | ñon moṅs pa daṅ śes bya’i sgrib pa’i nad rab tu źi bar byed
pa’i phyir ro || tshad med pa daṅ ldan pa ni mza’ bo chen po daṅ ’dra ste | gnas skabs thams
cad du sems can thams cad yal bar mi ’dor ba’i phyir ro || mṅon (7) par śes pa daṅ ldan
pa ni yid bźin gyi nor bu daṅ ’dra ste | ji ltar mos pa bźin de’i ’bras bu ’byor pa’i phyir
ro || bsdu ba’i dṅos po daṅ ldan pa bźi ni ñi ma daṅ ’dra ste | gdul ba’i lo tog yoṅs
su smin par byed pa’i phyir ro || so so yaṅ dag par rig pa daṅ ldan pa ni dri za’i (141b1)
dbyaṅs sñan pa lta bu ste | gdul bya ’dul bar byed ba’i chos ston pa’i phyir ro || rton pa
daṅ ldan pa ni rgyal po lta bu ste | chud mi za ba’i rgyu yin pa’i phyir ro || bsod nams
daṅ ye śes kyi tshogs daṅ ldan pa ni mdzod lta bu ste | bsod nams daṅ ye śes kyi tshogs maṅ
po’i (2) mdzod kyi gnas yin pa’i phyir ro || byaṅ chub kyi phyogs daṅ mthun pa daṅ ldan
pa ni lam po che lta bu ste | ’phags pa’i gaṅ zag thams cad gśegs śiṅ rjes su gśegs pa’i
phyir ro || źi gnas daṅ lhag mthoṅ daṅ ldan pa ni | theg pa lta bu ste | bde blag tu khyer
ba’i phyir ro || (3) gzuṅs daṅ spobs pa daṅ ldan pa ni bkod ma lta bu ste | chu ’dzin źiṅ
mi zad par ’byin pa daṅ chos mthun par thos pa daṅ ma thos pa’i chos kyi tshig daṅ don ’dzin
źiṅ mi zad pa ’byin pa’i phyir ro || chos bśad pa daṅ ldan pa ni | kun dga’ ba’i sgra
daṅ ’dra ste | thar pa ’dod pa’i (4) gdul bya rnams la sñan pa thos par byed pa’i phyir ro
|| bgrod pa gcig pa’i lam daṅ ldan pa ni rluṅ gi rgyun daṅ ’dra ste | mi skye ba’i chos la
bzod pa thob pa na raṅ gi daṅ gis ’byuṅ ba’i phyir ro || bgrod pa gcig pa ñid ni | sa der
gtogs pa’i byaṅ chub sems dpa’ rnams kyi bya ba byed pa tha mi (5) dad pa’i phyir ro ||
thabs la mkhas pa daṅ ldan pa ni sprin lta bu ste | ji ltar snod kyi ’jig rten gyi ’byor pa
thams cad sprin las ’byuṅ ba ltar | dga’ ldan gyi gnas na bźugs pa la sogs pa ston pa’i
sgo nas sems can thams cad kyi don bya ba rnams de la rag las pa’i phyir ro || dpe ñi (6)
śu rtsa gñis daṅ ldan pa’i sems bskyed pa de ni | ’phags pa blo gros mi zad pas bstan pa’i
mdo las | mi zad pa ñid ’byuṅ ba daṅ sbyar bar khoṅ du chud par bya’o || sems ma bskyed pa
smad par tshigs su bcad pa |

cher ’os sems bskyed spaṅs pa’i skye bo dag || gźan don sems (7) daṅ de yi thabs rñed daṅ ||
dgoṅs chen don daṅ de ñid mchog mthoṅ bas || bde ba de spaṅs źi bar ’gro bar ’gyur ||

sems bskyed pa de spaṅs pa’i sems can rnams kyis bde ba rnam pa bźi mi ’thob ste || byaṅ chub
sems dpa’ rnams kyi gźan gyi don sems pas bde ba gaṅ yin pa daṅ | (142a1) gźan gyi don gyi
thabs rñed pas bde ba gaṅ yin pa daṅ | dgoṅs pa chen po’i don mthoṅ pa ste | theg pa chen
po’i mdo zab mo dgoṅs pa can gyi don rtogs pas bde ba gaṅ yin pa daṅ | de kho na ñid mchog
gi don chos la bdag med pa mthoṅ bas bde ba gaṅ yin (2) pa’o || ṅan ’gro daṅ yoṅs su skyo
bas ’jigs pa med pa’i phyir | sems bskyed pa bsṅags par tshigs su bcad pa |

blo ldan sems mchog skyes ma thag tu yaṅ || mtha’ yas ñes pa byed las sems rab bsdoms || gñis
’phel byed pas rtag tu dge ba daṅ || brtse ldan bde daṅ (3) sdug bsṅal dag gis dga’ ||

byaṅ chub sems dpa’i sems kyi mchog de skyes ma thag tu sems can mtha’ yas pa’i rten can gyi
ñes pa byed pa las sems rab tu bsdams par ’gyur te | de’i phyir ’di ṅan ’gros ’jigs par mi
’gyur ro || de ni dge ba’i las daṅ sñiṅ brtse ba gñis (4) ’phel bar byed pas rtag tu dge
ba daṅ ldan ba daṅ | sñiṅ brtse ba daṅ ldan par yaṅ ’gyur te | des na de dge ba daṅ ldan
pa’i phyir | bde bas kyaṅ dga’ la sñiṅ brtse ba daṅ ldan pa’i phyir gźan gyi don byed pa’i
rgyu mtshan can gyi sdug bsṅal gyis kyaṅ dga’o || de’i phyir ’di bya ba maṅ pos (5) yoṅs
su skyo bas kyaṅ ’jigs par mi ’gyur ro || mi byed pa’i sdom ba thob par tshigs su bcad pa
|

gaṅ tshe gźan gyi don phyir lus daṅ ni || srog la mi lta rab ṅal khas len pa || de lta bu de
gźan gyi gnod pa yis || ji ltar ṅan par byed pa’i las la ’jug ||

de’i bsdus pa’i (6) don ni | gaṅ źig gźan gyi don gyi phyir lus daṅ srog la yaṅ mi lta ba’i
phyir | gźan ñid ches sdug gi bdag ñid ni ma yin pa de ji ltar gźan gyis gnod pa byas pas
bdag gi don du ñes par byed pa’i las la ’jug par ’gyur | sems mi ldog par tshigs su bcad pa
gñis (7) te ||

de yis chos kun sgyu ma lta bu daṅ || skye ba skyed mos tshal ’gro ltar rtogs nas || ’byor pa’i
dus na rgud pa’i dus na’aṅ ’di || ñon moṅs sdug bsṅal dag gis ’jigs pa med ||

raṅ gi yon tan sems can phan ’dogs dga’ || bsams bźin skye ba rdzu ’phrul rnam par ’phrul ||
(142b1) rgyan daṅ ston mo sa mchog rtse dga’ ba || sñiṅ rje’i bdag ñid min pa rnams la med
||

byaṅ chub sems dpa’ des chos thams cad sgyu ma lta bur mthoṅ ba’i phyir | ’byar pa’i dus na
ñon moṅs pa rnams kyis mi ’jigs la | skye ba skyed mos tshal du ’gro ba lta bur mthoṅ ba’i
phyir | (2) rgud pa’i dus na sdug bsṅal gyis mi ’jigs na | de’i byaṅ chub kyi sems ’jigs
pa gaṅ gis ldog par ’gyur | gźan yaṅ raṅ gi yon tan gyis rgyan daṅ | gźan la phan ’dogs pas
dga’ ba’i ston mo daṅ | bsams bźin du skye ba’i skyed mos tshal gyis daṅ | rdzu (3) ’phrul
gyis rnam par ’phrul pa’i rtsed mos dga’ ba’i byaṅ chub sems dpa’ dag kho na la yod kyi
| byaṅ chub sems dpa’ ma yin pa rnams la ni med na de dag gis sems ji ltar zlog par ’gyur
| sdug bsṅal gyis ’jigs bdag ga par tshigs su bcad pa |

gźan don brtson ldan sñiṅ (4) rje’i bdag ñid ’di || gaṅ tshe mnar med pa la’aṅ dga’ ’dzin pa
|| de ’dra ba dag srid na gźan rten can || sdug bsṅal ’byuṅ ba rnams kyis ga la ’jigs ||

gźan yaṅ gźan gyi don la brtson pa gaṅ źig sñiṅ rje’i bdag ñid can yin pa’i phyir | mnar med
pa la yaṅ dga’ bar (5) ’dzin pa de ji ltar srid pa na gźan gyi don gyi rgyu mtshan can gyi
sdug bsṅal ’byuṅ ba dag gis ’jigs par ’gyur te | gaṅ gi phyir na ’di sdug bsṅal gyis ’jigs
pa’am sems ldog par ’gyur | sems can yal bar ’dor bdag ga par tshigs su bcad pa |

slob dpon brtse chen rtag tu (6) bsten pa’i bdag || pha rol sdug bsṅal dag gis sems gduṅ ba
|| gźan gyi bya ba ñe bar gnas pa la || gźan gyis pa skul ba śin tu ṅo yaṅ tsha ||

slob dpon sñiṅ rje rtag tu bsten pa’i bdag ñid can pha rol gyi sdug bsṅal dag gis sems gduṅ
ba gaṅ yin pa de la gal te gźan gyi (7) don bya ba byuṅ ba la dge ba’i bśes gñe na gźan dag
gis bskul bar bya dgos pa ni te bor ṅo tsha ba’o || le lo smad par tshigs su gcad pa |

mgo la sems can khur chen khyer ba yi || sems can mchog ni dal gyis ’gro mi mdzes || bdag gźan
sna tshogs ’chiṅ bas rab bciṅs pa || (143a1) brtson pa brgya ’gyur du ni bya ba’i rigs
||

byaṅ chub sems dpa’ mgo la sems can gyi khur chen po thogs nas pha rol gnon pa dal ba ni mi
mdzes gyi | des ñan thos kyi brtson ’grus pas brtson ’grus brgya ’gyur du bya bar rigs te
| ’di ltar de ni bdag (2) daṅ gźan gyi ’chiṅ ba rnam pa sna tshogs ñon moṅs pa daṅ las daṅ
skye ba’i ṅo bo dag gis śin tu bciṅs pa yin no ||

sems bskyed pa’i skabs rdzogs so | || |

