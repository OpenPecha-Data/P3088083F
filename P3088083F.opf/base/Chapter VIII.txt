byaṅ chub sems dpa’ yoṅs su smin par bsdu bar (2) tshigs su bcad pa |dga’ daṅ dad daṅ rab źi
sñiṅ brtse daṅ || bzod daṅ yid gźuṅs mthu can ñid daṅ ni || mi ’phrogs pa daṅ | yan lag ldan
pa rab || de ni rgyal sras yoṅs su smin pa’i mtshan ||

dga’ ba ni theg pa chen po bśad pa’i chos la’o || dad pa ni de ston par byed pa la’o || (3)
rab tu źi ba ni ñon moṅs pa rnams so || sñiṅ brtse ba ni sems can rnams la’o || bzod pa ni
dga’ ba spyod pa la’o || yid gźuṅs pa ni len pa daṅ | ’dzin pa daṅ | kho du chud pa dag la’o
|| mthu can ñid ni rtogs par bya ba la’o || mi ’phrogs pa ni bdud daṅ phas kyi rgol ba
(4) dag gis so || yan lag ldan pa ni | spoṅ ba’i yan lag rnam daṅ ldan pa ñid do || rab ces
bya ba ni | dga’ ba la sogs pa chen po ñiṅ ston par byed do || rnam pa dgu po de ni mdor
na byaṅ chub sems dpa’ rnams kyis bdag yoṅs su smin pa yin par rig par bya’o || dga’ ba
(5) yoṅs su smin pa las brtsams te tshigs su bcad pa |

grogs mchog la sogs gsum daṅ brtson rab daṅ || mthar phyin pa daṅ ni chos mchog sdud || dam
chos cher gzuṅ phyir ni sñiṅ rje can || yaṅ dag yoṅs su smin pa’i mtshan ñid ’dod ||

grogs po mchog la (6) sogs pa gsum ni skyes bu dam pa la brten pa daṅ | dam pa’i chos ñan pa
daṅ | tshul bźin yid la byed pa’o || brtson pa’i rab ni brtson ’grus chen po rtsom pa’o ||
mthar phyin pa’i dam pa ni | bsam gyis mi khyab pa’i gnas thams cad la the tshom med pa’o
|| chos (7) kyi mchog sdud pa ni theg pa chen po’i chos sruṅ ba ste | de la źugs pa rnams
la ’tshe ba dag las sruṅ ba’i phyir ro || de ni byaṅ chub sems dpa’i theg pa chen po’i chos
yoṅs su gzuṅ ba’i dbaṅ du byas nas | dga’ ba yoṅs su smin pa’i mtshan ñid yin par rig
par (149a1) bya ste | rgyu gaṅ gis yoṅs su smin par ’gyur źe na | grogs po mchog la sogs pa
gsum gyis so || de’i yoṅs su smin pa gaṅ yin źe na | brtson pa’i rab daṅ mthar phyin pa’i
dam pa daṅ ldan pa’o || las gaṅ yin źe na | chos kyi mchog (2) sdud pa ste | ’dis ni de
dag yoṅs su bstan to || dad pa yoṅs su smin pa las brtsams te tshigs su bcad pa |

yon tan śes daṅ sems kyaṅ mi phyed daṅ || tiṅ ’dzin myur du thob daṅ ’bras bu myoṅ || ston la
yid ches bya phyir rgyal sras kyi || yaṅ dag (3) yoṅs su smin pa’i mtshan ñid ’dod ||

de yoṅs su smin pa yaṅ rgyud daṅ raṅ bźin daṅ las kyis bstan to || yon tan śes pa ni di ltar
bcom ldan ’das de ni de bźin gśegs pa źes bya ba la sogs pa rgyas par ’byuṅ lta bu ste rgyu’o
|| śes nas dad pa thob pa’i (4) phyir sems mi phyed pa ni raṅ bźin no || tiṅ ṅe ’dzin
myur du thob pa daṅ | de’i ’bras bu mṅon par śes pa la sogs pa ñams su myoṅ ba ni las so
|| rab tu źi ba yoṅs su smin pa la brtsams te tshigs su bcad pa |

śin tu sdom źiṅ ñon moṅs rtog pa spoṅ || bar (5) chad med ciṅ dge la mṅon par dga’ || rgyal
ba’i sras kyis ñon moṅs bsal ba’i phyir || yaṅ dag yoṅs su smin pa’i mtshan ñid ’dod ||

ñon moṅs sel ba ni byaṅ chub sems dpa’i rab tu źi ba ste | de yoṅs su smin pa yaṅ rgyu daṅ raṅ
bźin daṅ las kyis bstan to || (6) dran pa daṅ śes bźin dag gis dbaṅ po rnams śin tu sṅom
pa ni rgyu’o || ñon moṅs pa can gyi rnam par rtogs pa spoṅ ba ni raṅ bźin no, | gñen po
sgom pa la bar chad med pa daṅ dge pa la mṅon par dga’ ba ni las so || sñiṅ brtse ba yoṅs
su smin pa’i mtshan ñid kyi dbaṅ du (7) byas te tshigs su bcad pa |

raṅ bźin sñiṅ brtse gźan gyi sdug bsṅal mthoṅ || dman pa’i sems kyaṅ yaṅ dag rab tu spoṅ ||
khyad par ’gro daṅ ’gro ba’i mchog gyur lus || gźan la sñiṅ brtse yoṅs su smin pa’i mtshan
||

de daṅ bźin te rigs daṅ | gźan sdug (149b1) bsṅal bar mthoṅ ba daṅ | theg pa dman pa yoṅs su
spoṅ pas yoṅs su smin par ’gyur ba ni rgyu’o || yoṅs su smin pa ’phel bar ’gyur ba’i phyir
khyad par du ’gro ba ni raṅ bźin no || phyir mi ldog pa’i sa la ’jig rten thams cad pas
lus mchog tu gyur pa ni las so || bzod (2) pa yoṅs su smin pa’i mtshan ñid las brtsams te
tshigs su bcad pa |

raṅ bźin brtan pa so sor brtags sgom pa || graṅ sogs śin tu sdug bsṅal rtag mi mjed || khyad
par ’gro daṅ dge la mṅon par dga’ || bzod pa yoṅs su smin pa’i mtshan ’dod ||

brtan pa (3) daṅ mi mjed pa daṅ bzod pa źes bya ba ni rnam graṅs te | yoṅs su smin pa la rigs
daṅ so sor brtags te sgom pa ni rgyu’o || graṅ ba la sogs pa’i sdug bsṅal mi bzad pa rnams
ji mi mjed pa ni raṅ bźin no || bzod pa khyad par du ’gro dbaṅ | dge ba la mṅon par ’dod
pa (4) ni las so || yid gźuṅs pa yoṅs su smin pa las brtsam te tshigs su bcad pa |

rnam smin dag ciṅ thos sogs dran mi brjed || de bźin legs bśad ñes par smras pa dag || rab śes
blo chen skye bar ruṅ ba ñid || śin tu yid gźuṅs yoṅs su smin pa’i mtshan |

de la (5) yid gźuṅs pa daṅ mthun pa’i rnam par smin pa dag ni rgyu’o || dran pas thos pa daṅ
bsams pa daṅ bsgoms pa byas nas riṅ mo źig lon pa daṅ smras nas riṅ mo źig lon pa mi brjed
pa daṅ | legs par bśad pa daṅ | ñes par smras pa don rab tu śes pa ni yid gźuṅs (6) pa yoṅs
su smin pa’i raṅ bźin no || ’jig rten las ’das pa’i śes rab skye bar ruṅ ba ñid ni las
so || mthu thob pa yoṅs su smin pa las brtsams te tshigs su bcad pa |

dge ba gñis kyis khams gñis brtas pa daṅ || rten ni ’bras bu skye bar ruṅ ba’i mchog || yid
(7) la bsam grub ’gro ba’i mchog gyur pa || mthu thob yoṅs su smin pa’i mtshan ñid do ||

de la bsod nams daṅ ye śes gñis kyi bsod nams daṅ ye śes de gñis kyi sa bon brtas pa ni de yoṅs
su smin pa’i rgyu’o || rten rtogs par bya bar ruṅ ba ni || de yoṅs su smin (150a1) pa’i
raṅ bźin no || yid la bsam pa phun sum tshogs pa grub pa daṅ ’gro ba’i mchog tu gyur pa
ni las so || mi ’phrogs pa yoṅs su smin pa las brtsams te tshigs su bcad pa |

chos bzaṅs rigs pas rnam dpyad bsam pa can || rtag tu bdud kyis (2) bar chad byed pa med ||
khyad par rñed daṅ gźan gyi phyogs sun ’byin || mi ’phrogs yoṅs su smin pa’i mtshan ñid do
||

dam pa’i chos la rigs pas rnam par dpyad pa byas pa’i bsam pa ni de yoṅs su smin pa’i rgyu’o
|| lam la bdud kyi bar chad bya bar mi nus śiṅ bdud (3) kyi bar chad med pa ni raṅ bźin no
|| khyad par rtogs pa daṅ | gźan gyi phyogs sun ’byin pa ni las so || spoṅ pa’i yan lag
daṅ ldan pa yoṅs su smin pa las brtsams te tshigs su bcad pa |

dge ba bsags daṅ rten kyaṅ brtson par ruṅ || dben daṅ dge ba mchog la mṅon par (4) dga’ || rgyal
ba’i sras kyi yan lag ldan pa yi || yaṅ dag yoṅs su smin pa’i mtshan ñid do ||

de yoṅs su smin pa’i rgyu ni dge ba’i rtsa ba bsags pa’o || rten brtson ’grus rtsom par bzod
pa ni raṅ bźin no || dben pa daṅ dge ba’i mchog la mṅon par dga’ ba ni las so || bdag yoṅs
su smin pa rnam pa (5) dgu’i cha ba’i bdag ñid las brtsams te tshigs su bcad pa ||

de ltar dṅos po rnam dgu smin pa’i bdag || pha rol yoṅs su smin byed ruṅ daṅ ldan || chos kyi
raṅ bźin rgyun ’phel bdag ñid can || rtag tu ’gro ba’i gñen mchog la mṅon par dga’ ba ni
las so ||

bdag yoṅs su smin pa rnam pa???(6) te | gźan yoṅs su smin par bya ba’i ston par gyur pa daṅ
| rtag tu chos kyi skus ’phel ba’o || de ñid kyi phyir ’gro ba’i gñen gyi mtshog tu gyur pa
yin no || sems can yoṅs su smin pa rnam par dbye ba las brtsams te tshigs su bcad pa bcu
gcig go ||

ji ltar rma daṅ zas la (7) de dag gi || gzag daṅ dpyad du ruṅ ba smin ’dod ltar || de bźin rten
’dir phyogs gñis źi ba daṅ || de bźin dpyad pa ñid du smin pa bstan ||

’dis ni yoṅs su smin pa’i raṅ bźin ston te | ji ltar ma’i yoṅs su smin pa brtol ran pa yin pa
daṅ | kha zas kyis yoṅs (150b1) su smin pa dpyad du ruṅ ba de bźin du | sems can rnams kyi
rten rma daṅ kha zas lta bu la gzags pa lta bu mi mthun pa’i phyogs źi ba daṅ dpyad pa
lta bu gñen po’i phyogs dpyad pa dag tu ruṅ ba ni rten yoṅs su smin pa ste | phyogs gñis ni
’dir mi mthun pa’i phyogs daṅ | gñen po’i (2) phyogs yin par rig par bya’o || tshigs su
bcad pa gñis pa |

lus can bral bar smin byed de bźin du || yoṅs smin rab smin mthun par smin byed gźan || legs
par smin byed rtogs pa smin byed daṅ || rtag smin goṅ du smin bye bśad par ’dod ||

’das ni yoṅs su (3) smin pa’i rab tu dbye ba ston te | ñon moṅs pa daṅ bral bar smin par byed
pa ni bral bar smin par byed pa’o || thams cad du theg pa gsum gyis smin par byed pa ni
yoṅs su smin par byed pa’o || phyi rol pa’i yoṅs su smin pa las khyad par du ’phags pa’i phyir
mchog tu smin (4) par byed pa ni || rab tu smin par byed pa’o || gdul bya ji lta ba bźin
du chos ston pa’i phyir | ’tsham par smin par byed pa ni mthun par smin par byed pa’o
|| gus par smin par byed pa ni legs par smin par byed pa’o || rtogs pas smin par byed pa ni
rtogs pa smin par byed pa’o || (5) phyin ci ma log pa’i don gyis rtag tu smin par byed pa
ni rtag tu smin par byed pa’o || yoṅs su ñams par mi ’gyur ba’i don gyis goṅ nas goṅ du
rim gyis smin par byed pa ni goṅ nas goṅ du smin par byed pa ste | de ltar na rnam pa brgyad
po ’i ni gźan yoṅs su smin pa’i rab tu dbya ba (6) yin no || tshigs su bcad pa gsum pa
daṅ bźi pa |

ji ltar rgyal sras pha pa’i bsam pas ’dir || ’gro kun rnam par smin byed gnas pas ltar || de
bźin pha daṅ ma daṅ gñen ba śes rnams || bu daṅ gñen po rnams la legs mi gnas ||

ji ltar brtse bdag bde daṅ (7) phan sbyor phyir || sems can gźan la byams ’dod de ltar ni ||
skye bo bdag la byams par mi ’dod na || rab sdug skye bo gźan bstan smos ci dgos ||

’di gñis cis ci ston źe na | byaṅ chub sems dpa’ bsam pa ji lta bus sems can rnams yoṅs su smin
par byed pa’i (151a1) bsam pa de ston par byed de | phan pa daṅ bde ba la yaṅ dag par
sbyor pa’i phyir | pha ma daṅ gñen bśes kyi bsam pa las khyad par du ’phags pa daṅ | ’jig
rten bdag la byams pa las khyad par du ’phags pa’i bsam pa yin no || ’jig rten bdag la (2)
byams pa ni bdag ñid phan pa ma yin pa daṅ | bde ba ma yin pa la sbyor ro || tshigs su bcad
pa lhag ma rnams kyis ni sbyor ba gaṅ gis sems can rnams yoṅs su smin par byed pa de pha
rol tu phyin pa sgrub pas yaṅ dag par ston te | sbyin pa ji lta bus sems can rnams ji ltar
(3) yoṅs su smin par byed pa de las brtsams te tshigs su bcad pa |

byaṅ chub sems dpa’i lus daṅ loṅs spyod dag || gźan la mi sbyin pa ni yoṅ med de || phan ’dogs
rnam pa gñis kyis gźan smin byed || mñam par sbyin pa’i yon tan ṅoms mi ’gyur ||

sbyin pa rnam (4) pa gsum gyis sems can yoṅs su smin par byed de | raṅ gi lus daṅ loṅs spyod
thams cad sbyin pa daṅ | mi mñam pa med par sbyin pa daṅ | ṅoms pa med par sbyin pas so ||
ji ltar yoṅs su smin par byed ce na | tshe ’di daṅ tshe phyi ma la phan ’dogs pas te | phoṅs
pa med (5) par ’dod pa yoṅs su rdzogs par byed pa’i phyir daṅ | des bsdus nas dge ba
la ’god pa’i phyir ro || tshul khrims ji lta bus sems can rnams ji ltar yoṅs su smin par byed
pa de las brtsams nas tshigs su bcad pa |

bstan pa raṅ bźin lhag par ’tshe ba med || bdag (6) dga’ bag yod ’di la gźan ’god ciṅ || phan
rnam gñis ’dogs rnam par smin pa daṅ || rgyu mthun yon tan brgyud pas gźan smin byed ||

tshul khrims rnam pa lṅa ste | bstan pa’i tshul khrims daṅ | raṅ bźin gyi tshul khrims daṅ |
lhag par ’tshe ba med pa’i (7) phyir yoṅs su rdzogs pa’i tshul khrims daṅ | dge ba bcu’i
las kyi lam yoṅs su rdzogs pa’i phyir ’tshe ba med pa ni lhag par ’tshe ba med pa ste | sa
gñis pa las ji skad ’byuṅ ba bźin no || bdag ñid de la dga’ ba’i phyir rtogs pa’i tshul khrims
daṅ | bag yod (151b1) pa’i phyir rtag tu ’khrul pa med pa’i tshul khrims kyis so ||
ji ltar yoṅs su smin par byed ce na | tshul khrims la ’god pas tshe ’di daṅ phyi ma la phan
pa rnam pa gñis byed pas so || gźan la tshe phyi ma la phan ’dogs pa ni rnam par smin pa
daṅ rgyu mthun pa’i yon tan dag brgyud (2) pas byed de | de’i rnam par smin pa daṅ rgyu mthun
ba dag phan tshun mthun pas rgyun mi ’chad pa’i phyir ro || bzod pa ji lta bus sems can
rnams ji ltar yoṅs su smin par byed pa de las brtsams nas tshigs su bcad pa |

gźan gnod byed la phan byed blo ldan pa || gnod (3) byed drag po dag kyaṅ rab tu bzod || thabs
rig gnod byed bzod pa de dag gis || gnod byed dge ba yaṅ dag len du ’jug ||

gźan gnod pa byed pa la phan pa byed pa’i blo daṅ ldan pa’i phyir || gnod pa byed pa drag po
la ji mi sñam pa’i bzod pas yoṅs su smin par byed de | phan (4) pa byed pa’i blo ñid ni bzod
pa’i pha rol tu phyin pa yoṅs su rdzogs par ’gyur ba daṅ mthun par ’jug pa las rig par
bya’o || ji ltar yoṅs su smin par byed cen | na | gnod pa byed pa la mi mjed pa’i phyir tshe
’di la phan ’dogs pa daṅ | thabs śes pa gnod pa byed pa la mi mjed pa de (5) dag gis gnod
pa byed pa rnams daṅ par byas nas dge ba yaṅ dag par len du ’jug pa’i phyir tshe phyi
ma la phan ’dogs pas so || brtson ’grus ji lta bus sems can ji ltar yoṅs su smin par byed
pa de las brtsams te tshigs su bcad pa |

rgyal sras brtson ’grus mchog la (6) brten pa ste || sems can tshogs rab smin par byed pa na
|| pha rol sems dge gcig gis phyir yaṅ ni || bskal pa bye ba stoṅ du ’aṅ skyo mi ’gyur ||

brtson ’grus chen po yun riṅ por mi skyo bas te | yun riṅ por mi skyo ba ñid ni gźan gyi sems
dge ba gcig gi phyir (7) yaṅ bskal pa bye ba stoṅ phrag tu mi skyo bas sems can mtha’ yas
pa yoṅs su smin par byed pa’i phyir ro || de ñid kyi phyir ji ltar yoṅs su smin par byed
ce na | sems dge ba la yaṅ dag par sbyor bas tshe ’di daṅ | tshe phyi ma la phan ’dogs pas
so źes bśad par ’gyur (152a1) ro || bsam gtan ji lta bus sems can rnams ji ltar yoṅs su
smin par byed pa de las brtsams te tshigs su bcad pa |

yid kyi dbaṅ ni bla na med thob nas || gźan gyis mchod ’dod thams cad ṅes bcom ste || mchog
gi bstan la gźan dag (2) ’dun byed ciṅ || de dag dge bas yaṅ dag ’phel bar byed ||

bsam gtan gyi dbaṅ bla na med pa thob pa daṅ | zaṅ ziṅ med pa gźan gyis mchod par ’dod pa thams
cad ṅes par bcom pas yoṅs su smin par byed de | gźan saṅs rgyas kyi bstan pa la ’dun par
(3) byed pa daṅ | ’dun par byas pa la dge ba’i chos spel ba’i sgo nas yoṅs su smin par
byed do || śes rab ji lta bus ji ltar yoṅs su smin par byed pa de las brtsams te tshigs su
bcad pa |

de ñid dgoṅs don tshul las rab ṅes te || sems can tha tshom śin tu sel (4) bar byed || de phyir
rgyal ba’i bstan la de gus pas || raṅ gźan dge ba’i yon tan rnam ’phel byed ||

byaṅ chub sems dpa’ de de kho na’i don gyi tshul daṅ | dgoṅs pa’i don gyi tshul la śin tu rnam
par ṅes pa’i śes rab kyis yoṅs su smin par byed do || ji ltar yoṅs (5) su smin par byed
ce na | sems can rnams kyi the tshom rnam par sel ba’i phyir ro || de’i phyir de dag bstan
pa la gus pas bdag daṅ gźan gyis yon tan yaṅ dag par ’phel bar byed pa ñid kyis so || mjug
bsdu ba’i tshigs su bcad pa |

de ltar byaṅ chub sems (6) dpa’ sñiṅ rje yis || ’gro kun bde ’gror ’gro ba ’am dge gsum la ||
rnam pa chuṅ daṅ mchog daṅ ’briṅ dag gis || ’jig rten yod daṅ mñam par ’jug pas ’dul ||

’dis ni sus ’dul ba ste | byaṅ chub sems dpa’ daṅ | gaṅ gis ’dul ba ste sñiṅ rje daṅ | (7) gaṅ
’dul ba ste ’gro ba mtha’ dag daṅ | gaṅ du ’dul ba ste bde ’gror ’gro ba ’am | theg pa
gsum daṅ | yoṅs su smin par byed pa’i rnam pa ji lta bu dag daṅ | dus ji srid pa de dag yoṅs
su bstan pas yoṅs su smin pa’i che ba’i bdag ñid mdor bstan to || de la rnam pa (152b1)
chuṅ du ni mos pas spyod pa la gnas pa’i byaṅ chub sems dpa’i’o || mchog ni brgyad pa la
sogs pa la gnas pa’i’o || ’briṅ ni bdun pa la gnas pa’i yin par rig par bya’o || ’jig rten
yod pa ji srid pa de daṅ mñam par ’jug pas te | gtan du źes bya ba’i tha tshig (2) go ||

yoṅs su smin pa’i skabs rdzogs so | || |

