chos ston pa la ser sna dgag ba’i tshigs su bcad pa |brtan pa rnams ni srog daṅ loṅs spyod tshigs
ches rñed ciṅ sñiṅ po med pa (181a1) dag || rab dga’i yid kyis sems can sdug bsṅal rnams
la sbyin rnams rgya chen rtag gtoṅ na || chos yaṅs skye dgu rnams la rnam pa kun tu phan
byed tshegs ches rñed min źiṅ || śin tu btaṅ yaṅ zad med ’phel ’gyur ba lta lan cig ma
yin smos ci (2) dgos ||

byaṅ chub sems dpa’ rnams ni sñiṅ rjes srog daṅ loṅs spyod tshegs chen pos rñed ciṅ zad par
’gyur bas sñiṅ po med pa dag kyaṅ sems can sdug bsṅal bar ’gyur ba rnams la sbyin pa rgya
chen po rtag tu gtoṅ na | chos gaṅ źig tshegs chen pos rñed pa ma (3) yin źiṅ | śin tu btaṅ
yaṅ zad pa med la | ’phel bar ’gyur ba lta smos kyaṅ ci dgos | chos la don med pa ñid daṅ
don yod pa ñid kyi tshigs su bcad pa gñis te |

gaṅ phyir so so raṅ rig bya phyir bcom ldan ’das kyis chos ma bstan || thugs rje’i bdag ñid
sbrul (4) chen lta bus rigs bśad dbugs ’dra’i chos rnams kyis || skye bo ñid kyi chos la kun
nas draṅs te ñid źi źal gyi sgo || rnam par dag pa rgya chen thun moṅ zad mi śes la yaṅ
dag bkod || de la sprul chen po lta bu ni saṅs rgyas rnams so ||

de dag ñid kyi źi ba źal gyi sgo (5) ni chos kyi sku ste | ñon moṅs pa daṅ | śes bya’i sgrib
pa bag chags daṅ bcas pa rnam par dag pas rnam par dag pa rgya che ba daṅ | saṅs rgyas thams
cad daṅ thun moṅ ba daṅ | gtan du ba’i phyir zad mi śes pa yaṅ yin no ||

de ltas rnal ’byor can gyis sgom pa gaṅ (6) yin de ni don med min || de ltas bde bar gśegs kyi
bstan pa gaṅ yin de yaṅ don med min || gal te thos pa tsam gyis don mthoṅ ’gyur na sgom
pa don med ’gyur || gal te ma thos par yaṅ sgom ’jug ’gyur na bstan pa don med ’gyur ||

de lta bas na rnal ’byor (7) can rnams kyi bsgom pa don med par mi ’gyur te | de’i dbaṅ gis
so so raṅ gis rig par bya ba’i chos rtogs pa’i phyir ro || bstan pa yaṅ don med par mi ’gyur
te | rigs par bśad pa’i chos rnams kyis ñid kyi chos ñid la skye bo kun nas ’dren pa’i
phyir ro || (181b1) bsgom pa daṅ | bśad pa ji ltar na don med par mi ’gyur ba de ni tshigs
su bcad pa phyed kyis ston to || lhag ma ni don go bar zad do || ston pa rnam par dbye ba’i
tshigs su bcad pa |

sems dpa’ mchog gi ston pa ni || luṅ daṅ rtogs daṅ dbaṅ ’byor las || kha (2) daṅ gzugs ni thams
cad daṅ || nam mkha’ las kyaṅ ’byuṅ ba yin ||

de la dbaṅ ’byor pa las ni sa chen po la źugs pa rnams kyi gaṅ yin pa’o || gzugs thams cad las
ni śiṅ daṅ sil sñan la sogs pa’i bar las kyaṅ ’byuṅ ba yin no || lhag ma ni don go (3)
bar zad do || ston pa phun sum tshogs pa la tshigs su bcad pa gñis te |

rgya che the tshom spoṅ ba daṅ || gzuṅ ’os de ñid gñis ston pa || ’di ni byaṅ chub sems dpa’
yi || ston pa phun sum tshogs yin źes bya ||

tshigs su bcad pa ’di ni ’phags pa tshaṅs pas źus (4) pa’i mdo las | chos bźi po dam pa’i chos
yoṅs su ’dzin pa daṅ | bdag ñid kyi śes rab sbyaṅs pa daṅ | skyes bu dam pa’i las byed
pa daṅ | kun nas ñon moṅs pa daṅ | rnam par byaṅ ba yaṅ dag par ston pa daṅ ldan pa’i byaṅ
chub sems dpa’ sems dpa’ chen po (5) rnams ni ches kyi sbyin pa chen po rnam par ’byed do
źes gaṅ gsuṅs pa’i don bźi ston pa yin te | gcig gis ni maṅ du thos pa’i phyir ston pa rgya
chen por ’gyur ro || gñis pas ni śes rab che ba’i phyir the tshom spoṅ ba ste | gźan dag
gi the tshom gcod pa’i phyir ro || (6) gsum pas ni kha na ma tho ba med pa’i las can yin
pa’i phyir gzuṅ bar ’os pa’o || bźi pas ni bden pa gñis kyis kun nas ñon moṅs pa’i mtshan
ñid daṅ | rnam par byaṅ ba’i mtshan ñid kyi de kho na ñid rnam pa gñis ston par ’gyur ro
||

sems (7) dpa’ mchog gi ston pa ni || ’jam źiṅ rgyags bral mi skyo ba || gsal źiṅ sna tshogs
rigs pa daṅ || ’go źiṅ zaṅ ziṅ med kun ’gro ||

tshigs su bcad pa gñis pa ’di la ’jam pa ni gźan gyis brgal ba la tshig rtsub mo mi ’byin pa’i
phyir ro || rgyags pa daṅ (182a1) bral ba ni bstod dam grub na rgyags par mi ’gyur pa’i
phyir ro || mi skyo ba ni dub pa med pa’i phyir ro || gsal ba ni zad par ston pas slob dpon
gyi dpe mkhyud med pa’i phyir ro || sna tshogs ni mi zlos pa’i phyir ro || rigs pa ni tshad
ma daṅ mi ’gal ba’i (2) phyir ro || ’go ba ni tshig daṅ yi ge grags pa’i phyir ro ||
zaṅ ziṅ med pa ni | dad pa’i lhag par bya ba don du mi gñer ba’i phyir ro || kun tu ’gro ba
ni theg pa gsum car la ’gro ba’i phyir ro || tshig phun sum tshogs pa’i tshigs su bcad pa
|

rgyal sras tshig ni mi źan (3) pa || sñan źiṅ legs bśad grags pa daṅ || ci rigs pa daṅ zaṅ ziṅ
med || ran źiṅ de bźin yaṅs pa yin ||

mi źan pa ni groṅ khyer pa ste | ’khor la khyab pa’i phyir ro || sñan pa ni sñan źiṅ ’jebs pa’o
|| legs par bśad pa ni rnam par gsal ba ste | yi ge (4) legs par ṅes par bśad pa’i phyir
ro || grags pa ni rnam par rig par byed pa ste | grags pa brjod pa’i phyir ro || ci rigs
pa ni mñan par ’os pa ste | gdul bya daṅ mthun pa’i phyir ro || zaṅ ziṅ med pa ni brten
pa med pa ste | rñed pa daṅ | bkur sti daṅ | tshigs (5) su bcad pa la mi brten pa’i phyir
ro || ran pa ni mi mthun pa med pa ste | ran pa la mi skyo ba’i phyir ro || yaṅs pa ni gtugs
pa med pa’o || yi ge phun sum tshogs pa la tshigs su bcad pa gñis te |

bstan daṅ de bźin bśad pa daṅ || theg daṅ mthun daṅ bde ba daṅ || (6) grags pa daṅ ni ci rigs
daṅ || ṅes par ’byuṅ daṅ mthun pa’i phyir ||

bstan pa ni tshig daṅ yi ge rigs pa ste | rigs pa daṅ mi ’gal ba’i phyir ro || bśad pa ni ’brel
pa ste | bstan pa daṅ mi ’gal ba’i phyir ro || theg pa daṅ mthun pa ni mthun pa ste |
theg pa gsum (7) car daṅ mi ’gal ba’i phyir ro || bde ba ni ruṅ ba ste | sgra ñam ṅa ba med
pa’i phyir ro || grags pa ni ’byor pa ste | don grags pa ñid kyis ’don pa’i phyir ro ||
ci rigs pa ni ’phrod pa ste | gdul bya daṅ mthun pa’i phyir ro || ṅes par ’byuṅ ba ni ’tsham
pa ste | mya ṅan las (182b1) ’das pa’i ched kyi phyir ro || mthun pa ni ’grus skyoṅ gi
yan lag gi tshogs te | slob ma’i ’phags pa’i lam daṅ mthun pa’i phyir ro ||

de mdor sems dpa’ mchog rnams kyi || yi ge phun tshogs yin źes bya || bde gśegs gsuṅ ni mtha’
yas te || yan lag (2) drug cu bsam mi khyab ||

yan lag drug cu bsam gyis mi khyab pa ni | gsaṅ ba pa’i bdag pos bstan pa las | saṅs rgyas kyi
gsuṅ rnam pa drug cu bstan pa | źi ba’i blo gros gźan yaṅ de bźin gśegs pa’i gsuṅ ni rnam
pa drug cu daṅ ldan par ’byuṅ ste | mñen pa daṅ | (3) ’jam pa daṅ | yid du ’oṅ ba daṅ |
yid du ’thad pa daṅ | dag pa daṅ źes bya ba la sogs pa rgyas par ’byuṅ ba gaṅ yin pa’o ||
de la mñen pa ni sems can gyi khams kyi dge ba’i rtsa ba ston pa’i phyir ro || ’jam pa ni
mthoṅ ba’i chos kho na la reg na bde ba’i phyir ro || yid du (4) ’oṅ ba ni don bzaṅ ba’i
phyir ro || yid du ’thad pa ni yi ge bzaṅ ba’i phyir ro || dag pa ni ’jig rten las ’das pa
goṅ na med pa’i rjes la thob pa’i phyir ro || dri ma med pa ni ñon moṅs pa’i bag la ñal daṅ
| bag chags thams cad daṅ bral ba’i phyir ro || gsal ba ni (5) tshig daṅ yi ge rab tu grags
pa’i phyir ro || sñan ciṅ ’jebs pa ni mu stegs can blo gros ṅan pa thams cad kyi lta
ba ’joms pa’i stobs kyi yon tan daṅ ldan pa’i phyir ro || mñan par ’os pa ni sgrub pas ṅes
par ’byuṅ ba’i phyir ro || mi tshugs pa ni phas kyi rgol thams cad kyis mi (6) brdzi ba’i
phyir ro || sñan pa ni dga’ bar byed pa’i phyir ro || dul ba ni ’dod chags la sogs pa’i gñen
po yin pa’i phyir ro || mi rtsub pa ni bslab pa bca’ ba’i thabs bde ba’i phyir ro || mi
brlaṅ ba ni de las ’das nas ṅes par ’byuṅ ba’i thabs yaṅ dag par ston pa’i phyir (7) ro
|| rab tu dul ba ni theg pa gsum char gyis ’dul ba ston pa’i phyir ro || rnar sñan pa ni rnam
par g-yeṅ ba’i gñen po yin pa’i phyir ro || lus sim par byed pa ni tiṅ ṅe ’dzin bskyed
pa’i phyir ro || sems tshim par byed pa ni lhag mthoṅ gis rab tu dga’ ba bskyed pa’i (183a1)
phyir ro || sñiṅ dga’ bar byed pa ni the tshom gcod par byed pa’i phyir ro || dga’ ba
daṅ bde ba bskyed pa ni log par ṅes pa sel ba’i phyir ro || yoṅs su gduṅ ba med pa ni sgrub
pa la ’gyod pa med pa’i phyir ro || kun tu śes par bya ba ni || thos pa las byuṅ ba’i (2)
śes pa phun sum tshogs pa’i rten yin pa’i phyir ro || rnam par rig par bya ba ni bsams pa
las byuṅ ba’i śes pa phun sum tshogs pa’i rten yin pa’i phyir ro || rnam par gsal ba ni
slob dpon gyi dpe mkhyud med par chos ston pa’i phyir ro || dga’ bar byed pa ni raṅ gi don
rjes su (3) thob pa rnams dga’ bar bya ba yin pa’i phyir ro || mṅon par dga’ bar byed pa
ni raṅ gi don rjes su ma thob pa rnams kyis dga’ bar bya ba yin pa’i phyir ro || kun śes par
byed pa ni | bsam gyis mi khyab pa’i chos yaṅ dag par ston pa’i phyir ro || rnam par rig
par byed pa ni (4) bsam du ruṅ ba’i chos yaṅ dag par ston pa’i phyir ro || rigs pa ni tshad
ma daṅ mi ’gal ba’i phyir ro || ’brel pa ni gdul ba la ji ltar rigs par ston pa’i phyir
ro || zlos pa’i skyon med pa ni don med pa ma yin pa’i phyir ro || seṅ ge’i sgra’i śugs
ni mu stegs can gyi tshogs (5) thams cad skrag par byed pa’i phyir ro || glaṅ po che’i sgra
skad ni rgya che ba’i phyir ro || ’brug gi sgra dbyaṅs ni brjid pa’i phyir ro || klu’i dbaṅ
po’i sgra ni gzuṅ bar ’os pa’i phyir ro || dri za’i glu dbyaṅs ni sñan pa’i phyir ro ||
ka la piṅ ka’i sgra dbyaṅs ni rno ba daṅ ’jigs pa’i phyir (6) ro || tshaṅs pa’i sgra dbyaṅs
su bsgrags pa ni thag riṅ por grag pa’i phyir ro || śaṅ śaṅ te’u’i sgra dbyaṅs su grag
pa ni grub pa thams cad kyi sṅon du ’gro ba’i bkra śis yin pa’i phyir ro || lha’i dbaṅ po’i
sgra dbyaṅs ltar sñan pa ni mi ’da’ bar bya ba yin pa’i phyir ro || rṅa’i (7) sgra ni bdud
daṅ phyir rgol ba thams cad las rnam par rgyal ba’i sṅon du ’gro ba yin pa’i phyir ro
|| ma kheṅs pa ni bstod kyaṅ kun nas ñon moṅs pa med pa’i phyir ro || mi dma’ ba ni smad kyaṅ
kun nas ñon moṅs pa med pa’i phyir ro || sgra thams cad kyi rjes su źugs pa ni thams (183b1)
cad luṅ bstan pa’i mtshan ñid la rnam pa thams cad du rjes su źugs pa’i phyir ro ||
tshig zur chag med pa ni bsñel te mi gsuṅ ba’i phyir ro || ma tshaṅ ba med pa ni gdul ba’i
bya ba la dus thams cad du ñe bar gnas pa’i phyir ro || ma źum pa ni rñed pa daṅ bkur sti
la mi brten pa’i (2) phyir ro || mi źan pa ni bsñeṅs pa daṅ bral ba’i phyir ro || rab tu
dga’ ba ni mi skyo ba’i phyir ro || khyab pa ni rig pa’i gnas thams cad la mkhas pa daṅ ldan
pa’i phyir ro || thab daṅ bcas pa’i ched ni | sems can rnams kyi de dag gi don thams cad
sgrub par byed pa’i (3) phyir ro || rgyun chags pa ni rgyun ma chad pa’i phyir ro || ’brel
pa ni rnam pa sna tshogs su ñe bar gnas pa’i phyir ro || sgra thams cad rdzogs par byed
pa ni | gsuṅ gcig las sgra’i rnam par rig pa rnam pa du ma ñe bar gnas pa’i phyir ro ||
dbaṅ po thams cad tshim par byed (4) pa ni gcig las don du ma’i rnam par rig pa ñe bar gnas
pa’i phyir ro || ma smad pa ni dam bcas pa ji lta ba bźin pa’i phyir ro || mi ’gyur ba ni
dus la bab par rab tu sbyor ba’i phyir ro || ma rtabs pa ni rtab rtab por mi gsuṅ ba’i phyir
ro || ’khor kun tu grag pa ni ’khor (5) ñe ba daṅ riṅ bas mtshuṅs par thos pa’i phyir
ro || rnam pa thams cad kyi mchog daṅ ldan pa ni | ’jig rten pa’i don thams cad dpe’i chos
su bsgyur ba’i phyir ro || ston pa’i che ba’i bdag ñid kyi tshigs su bcad pa bźi ste |

ṅag tshig śin tu rigs pa daṅ || bstan daṅ rnam (6) ’byed the tshom gcod || lan maṅ byed daṅ
ldan pa ni || mgo smos rnam spros go rnams la ||

brjod pa ni ṅag gis so || ’dogs pa ni tshig śin tu rigs pa dag gis so || rab tu ’jog pa daṅ
| rnam par ’byed pa daṅ | rnam par ’brel pa ni go rims bźin du stan pa daṅ | (7) rnam par
’byed pa daṅ | the tshom gcod pa rnams kyis so || gsal bar byed pa ni bśad pa la ṅes pa’i
stobs bskyed pa’i phyir lan maṅ du byed pa daṅ ldan par ston pa yin no || ston pa ni mgo smos
pas go ba rnams la’o || yaṅ dag par rab tu ston pa ni rnam par spros (184a1) na go ba
rnams la’o ||

saṅs rgyas rnams kyi ston pa ’di || ’khor gsum gyis ni dag pa ste || ’di ni ñes pa brgyad dag
daṅ || bral ba ñid du śes par bya ||

’khor gsum gyis dag pa źes bya ba ni gaṅ gi ston pa ste | ṅag daṅ tshig (2) dag daṅ | ji ltar
ston pa ste | bstan pa la sogs pa’i rnam pa daṅ | gaṅ dag la ston pa ste | mgo smos pa daṅ
rnam par spros na go ba rnams kyis so || yaṅ ston pa ’di ñid go rims bźin du ñes pa brgyad
daṅ bral bar rig par bya ste |

le lo daṅ ni mi (3) ’go ba || skabs mi ’byed daṅ ma ṅes daṅ || the tshom dag ni mi gcod daṅ
|| de daṅ bral ba brtan mi byed ||

ñes pa brgyad po de dag kyaṅ le lo daṅ | mi ’go ba daṅ | go skabs mi ’byed pa daṅ | don ṅes
pa ma yin pa ñid daṅ | the tshom mi gcod pa ñid (4) daṅ || de daṅ bral ba brtan por mi byed
pa ste | ṅes par źes bya ba’i tha tshig go ||

skyo ba daṅ ni ser sna ñid || ’di dag gtam gyi ñes par ’dod || de dag med phyir saṅs rgyas kyi
|| bśad pa bla na med par ’gyur ||

skyo ba daṅ ni gaṅ gis yaṅ daṅ yaṅ du ston par (5) mi byed pa’o || ser sna ñid ni zad par yaṅ
dag par rab tu ston par mi byed pa’i phyir ro || don phun sum tshogs pa’i tshigs su bcad
pa gñis te |

dad daṅ dga’ daṅ blo rnams kyi || rgyu phyir chos ’di dge ba yin || don rnam gñis ldan gzuṅ
sla daṅ || yon tan bźi ldan (6) tshaṅs spyod ston ||

gźan daṅ thun moṅ ma yin ldan pa daṅ || khams gsum ñon moṅs rnam spoṅ rdzogs byed daṅ || ṅo
bo ñid dag dri ma dag pa ste || tshaṅs spyod yon tan bźi ldan yin par ’dod ||

yon tan bźi ldan gyi tshaṅs par spyod pa yaṅ dag par rab tu ston pa’i (7) chos ni go rims bźin
du thos pa daṅ | bsams pa daṅ | bsgoms pa dag gis dad pa daṅ dga’ ba daṅ | blo’i rgyu yin
pa’i phyir thog ma daṅ | bar daṅ tha mar dge ba yin no || de la dad pa ni mos pa daṅ yid
ches pa’o || dga’ ba ni rigs pas ṅes par brtags pa’i (184b1) sgo nas thob pa ñid du nus
par rig nas rab tu dga’ ba’o || blo ni sems mñam par gźag pa’i yaṅ dag pa ji lta ba bźin du
śes pa’o || don rnam pa gñis daṅ ldan pas de’i phyir don bzaṅ po yin te | kun rdzob daṅ
don dam pa’i bden pa daṅ ldan pa’i phyir ro || gzuṅ (2) sla bas de’i phyir tshig ’bru bzaṅ
po yin te | tshig daṅ yi ge grags pa’i phyir ro || yon tan bźi ldan gyi tshaṅs par spyod
pa la ma ’dres pa ni gźan dag daṅ thun moṅ ma yin pa’i phyir ro || yoṅs su rdzogs pa ni khams
gsum pa’i ñon moṅs pa spoṅ ba yoṅs su (3) rdzogs pa’i phyir ro || yoṅs su dag pa ni ṅo
bo ñid kyis rnam par dag pa’i sgo nas zag pa med pa’i phyir ro || yoṅs su byaṅ ba ni dri
ma rnam par dag pa’i sgo nas zag pa zad pa rnams kyi rgyud rnam par dag pa’i phyir ro || ldem
por dgoṅs pa rnam par dbye ba’i tshigs (4) su bcad pa gñis te |

gźug pa ldem por dgoṅs pa daṅ || mtshan ñid ldem por dgoṅs pa gźan || gñen po ldem por dgoṅs
pa daṅ || bsgyur la ldem por dgoṅs pa ste ||

ñan thos daṅ ni ṅo bo ñid || de bźin ñes pa gdul ba daṅ || brjod pa zab pa ñid la (5) ni ||
ldem por dgoṅs pa rnam pa bźi ||

saṅs rgyas kyi bśad pa la ldem por dgoṅs pa rnam pa bźir rig par bya ste | gźug pa la ldem por
dgoṅs pa daṅ | mtshan ñid la ldem por dgoṅs pa daṅ | gñen po la ldem bor dgoṅs pa daṅ ||
bsgyur ba la (6) ldem por dgoṅs pa’o || de la gźug pa la ldem por dgoṅs pa ni ñan thos rnams
la blta bar bya ste | bstan pa la ’jug par bya ba’i don du mi skrag par bya ba’i phyir
gzugs la sogs pa yod pa ñid du bstan pa’i phyir ro || mtshan ñid la ldim por dgoṅs pa (7)
ni kun brtags pa la sogs pa’i ṅo bo ñid gsum la blta bar bya ste || chos thams cad ṅo bo
ñid med pa daṅ | ma skyes pa la sogs par bstan pa’i phyir ro || gñen po la ldem por dgoṅs
pa ni ñes pa rnams gdul bar bya ba la blta bar bya ste | ji skad (185a1) du | sgrib pa brgyad
kyi gñen por theg pa mchog phan yon daṅ bcas pa bśad pa’i źar la tshigs su bcad pa gñis
’chad par ’gyur ba lta bu’o || bsgyur ba la ldem por dgoṅs pa ni brjod pa zab mo la blta
bar bya ste | ji skad du |(2) sñiṅ po med la sñiṅ por śes || phyin ci log la legs par gnas
|| ñon moṅs pas ni rab ñon moṅs || byaṅ chub dam pa ’thob par ’gyur || źes gsuṅs pa lta
bu’o || de la dgoṅs pa ni ’di yin te | sñiṅ po med la sñiṅ por śes || źes (3) bya ba ni gaṅ
dag gis blo rnam par g-yeṅ ba med pa la sñiṅ por ’dzin pa ste | gtso bor sems pa źes bya
ba’i tha tshig go | sñiṅ po ni sems kyi rnam par g-yeṅ ba’o || phyin ci log la leg par gnas
|| źes bya ba ni | rtag pa daṅ | bde ba daṅ | gtsaṅ ba (4) daṅ | bdag tu ’dzin pa las
bzlog ste | phyin ci log mi rtag pa la sogs pa la yoṅs su mi ñams pa’i sgo nas legs par gnas
pa yin no || ñon moṅs pas ni rab ñon moṅs || źes bya ba ni | yun riṅ por dka’ ba spyod
pa’i ṅal bas śin (5) tu ñon moṅs pa yin no || dgoṅs pa rnam par dbye ba’i tshigs su bcad pa
|

mñam pa ñid daṅ don gźan daṅ || de bźin du ni dus gźan daṅ || gaṅ zag gi ni bsam pa la || dgoṅs
pa rnam pa bźir śes bya ||

dgoṅs pa rnam pa bźi la mñam (6) pa ñid la dgoṅs pa ni | ’di ltar ṅa ñid de’i tshe yaṅ dag par
rdzogs pa’i saṅs rgyas rnam par gzigs su gyur to źes gsuṅs pa lta bu ste | chos kyi sku
la khyad par med pa’i phyir ro || don gźan la dgoṅs pa ni ’di ltar chos thams cad ni ṅo bo
ñid (7) med pa ma skyes pa’o źes bya ba la sogs pa gsuṅs pa lta bu ste | don la sgra ji
bźin ma yin pa’i phyir ro || dus gźan la dgoṅs pa ni | ’di ltar gaṅ dag bde ba can du smon
lam ’debs pa de dag der skye bar ’gyur ro źes gsuṅs pa lta bus te | dus (185b1) gźan na sñam
du dgoṅs pa yin no || gaṅ zag gi bsam pa la dgoṅs pa ni | ’di ltar dge ba’i rtsa ba de
ñid kha cig la ni bsṅags la chuṅ dus chog śes pa kha cig la ni smad pa lta bu’o || theg pa
chen po’i mdo śin tu rgyas pa bsdus pa las tshigs su bcad pa gñis po (2) phan yon daṅ bcas
pa blaṅs te | smras pa |

saṅs rgyas chos la brñas pa daṅ || le lo cuṅ zad chog ’dzin daṅ || ṅa rgyal ’dod chags spyod
pa daṅ || ’gyod daṅ ma ṅes ldog pa ni ||

sems can rnams kyi sgrib pa ste || de yi gñen por theg mchog (3) gsuṅs || des de’i bar du gcod
pa yi || ñes pa thams cad spoṅs bar ’gyur |

gaṅ źig tshig gam don sgo nas || tshigs bcad gñis ’dzin rab sbyor ba || sems can blo ldan mchgo
de yis || yon tan rnam bcu thob ’gyur te ||

khams ni zad par (4) brtas pa daṅ || ’chi ba’i tshe na rab dga’ mchog || ji ltar ’dod par skye
ba daṅ || kun tu tshe rabs dran pa daṅ ||

saṅs rgyas rnams daṅ phrad pa daṅ || de las theg mchog thos pa daṅ || mos pa blo daṅ bcas pa
daṅ || sgo gñis byaṅ chub myur ’thob (5) pa’o ||

saṅs rgyas chos la brñas pa daṅ || źes bya ba la sogs pa’i tshigs su bcad pa lṅa ste | de la
ma ṅes pa ldog pa ni | byaṅ chub dpa’ ma ṅes pa rnams theg pa chen po las ldog pa’o || theg
pa mchog gsuṅs pa ni theg pa chen po bstan pa (6) yin no || saṅs rgyas la brñas pa’i sgrib
pa’i gñen por gsuṅs pa ni ’di ltar ṅa ñid de’i dus na yaṅ dag pa rdzogs pa’i saṅs rgyas
rnam par gzigs su gyur to źes gsuṅs pa lta bu’o || chos la brñas pa’i sgrib pa’i gñen por
gsuṅs pa ni | gaṅ+g’a’i (7) kluṅ gi bya ma ’di sñed daṅ mñam pa’i saṅs rgyas rnams la bsñen
bkur byas na gzod theg pa chen po’i rtogs pa skye’o źes bya ba lta bu’o || le lo’i sgrib
pa’i gñen por gsuṅs pa ni | gaṅ dag bde ba can du smon lam ’debs pa de dag der skye bar
’gyur ro źes (186a1) bya ba daṅ | de bźin gśegs pa zla ’od dri med kyi mtshan smos pa tsam
gyis bla na med pa yaṅ dag par rdzogs pa’i byaṅ chub tu ṅes pa yin no źes bya ba lta bu’o
|| cuṅ zad tsam gyis chog par ’dzin pa’i sgrib pa’i gñen por gsuṅs pa ni | (2) gaṅ du bcom
ldan ’das kyis la lar sbyin pa la sogs pa smad la | gźan du ni bsṅags pa lta bu’o || ’dod
chags spyod pa’i sgrib pa’i gñen por gsuṅs pa ni | gaṅ du saṅs rgyas bcom ldan ’das kyis
saṅs rgyas kyi źiṅ gi ’byor pa bsṅags pa lta bu’o || (3) ṅa rgyal spyod pa’i sgrib pa’i
gñen por gsuṅs pa ni | gaṅ du bcom ldan ’das kyis saṅs rgyas la la’i phun sum tshogs pa lhag
par bsṅags pa lta bu’o || ’gyod pa’i sgrib pa’i gñen por gsuṅs pa ni | gaṅ dag saṅs rgyas
daṅ byaṅ chub sems dpa’ (4) rnams la gnod pa byed pa de dag thams cad ni mtho ris su ’gro
bar ’gyur ro źes bya ba lta bu’o || ma ṅes pa ldog pa’i sgrib pa’i gñen por gsuṅs pa ni
| ñan thos chen po rnams saṅs rgyas ñid du luṅ bstan pa bśad pa daṅ | theg pa gcig tu bśad
pa lta (5) bu’o || khams zad par brtas pa ni | theg pa chen po’i rten can gyi khams thams
cad brtas pa gaṅ yin pa ste | de’i sgrib pa daṅ bral ba’i sgo nas theg pa chen po thams
cad la mos pa ’thob pa’i phyir ro || sgo gñis ni tiṅ ṅe ’dzin gyi sgo daṅ | gzuṅs (6) kyi
sgo’o || mthoṅ ba’i chos la ni phan yon rnam pa gñis so || tshe phyi ma la ni rnam pa brgyad
de | rim gyis goṅ nas goṅ du khyad par ’thob pa’i sgo nas rig par bya’o || ston pa’i phan
yon gyi tshigs su bcad pa |

de ltar blo bzaṅ skyo ba med ldan brtse ba can || (7) sñan par rab grags cho ga bzaṅ śes ldan
pa yi || byaṅ chub sems dpa’ legs par smra ba yin pa ste || bśad pas skye bo’i naṅ na ñi
ma bźin du lham ||

rgyu lṅas legs par smra ba ñid daṅ | ñi ma bźin du lham pa’i phan yon yin te | ’jig rten ’dun
(186b1) par byed pa’i sgo nas ya mtshan du gyur pa’i phyir ro || rgyu lṅa ni | gaṅ gis phyin
ci ma log pa daṅ | yaṅ daṅ yaṅ du daṅ | zaṅ ziṅ med pa’i sems daṅ | tshig gzuṅ bar ’os
ba daṅ | gdul ba daṅ ’tsham par ’chad pa yin no ||

bśad pa’i skabs (2) rdzogs so | || |

