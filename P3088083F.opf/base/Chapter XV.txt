sdom ni |mos pa maṅ ba ñid daṅ ni || chos tshol ba daṅ bśad pa daṅ || de bźin sgrub daṅ yaṅ
dag pa’i || gdams ṅag rjes su bstan pa yin || mjug (6) sdud pa’i tshigs su bcad pa ste ||
don go bar zad do | || |

thabs daṅ ldan pa’i las rnam par dbye ba’i tshigs su bcad pa bźi ste |

ji ltar nags tshal daṅ ni lus can ri bo daṅ || chu bo rnams kyi rten ni kun nas sa yin pa ||
de bźin mkhas pa rnams kyi las (7) rnams gsum po yaṅ || kun nas sbyin pa la sogs dge ba yin
par brjod ||

tshigs su bcad pa ’di sa ni kun nas sloṅ ba’i thabs bstan te | sbyin pa la sogs pa’i dge ba
pha rol tu phyin pa daṅ | byaṅ chub kyi phyogs daṅ mthun pa la sogs pa rnam pa thams cad ni
las (195b1) gsum gyis kun nas bslaṅ ba’i phyir ro || mkhas pa rnams kyi źes bya ba ni byaṅ
chub sems dpa’ rnams kyi’o || nags tshal la sogs pa smos pa ni ñe bar sbyad bar bya ba
daṅ | ñe bar spyod pa po daṅ | brtan pa daṅ | mi brtan pa’i dṅos po ṅes par bstan pa’i phyir
ro |

śin tu dka’ (2) ba’i las ni ṅo bo sna tshogs pa || bskal pa maṅ pos tshar phyin mṅon brtson
bdag ñid can || rgyal sras rnams ni lus daṅ ṅag sems raṅ bźin gyi || las rnams dag gis ’di
na yid ’byuṅ ’gyur ba med ||

ji ltar bdag la phan ’dod dug daṅ mtshon daṅ ni || gnam lcags lce daṅ (3) dgra las raṅ gi lus
zlog pa || de bźin rgyal sras theg pa dman pa rnam gñis las || las rnams gsum gyis bdag
ñid zlog par byed pa yin ||

tshigs su bcad pa ’di gñis kyis ni ldaṅ ba’i thabs ston te | theg pa chen po la skyo ba daṅ
| theg pa gźan du lhuṅ ba (4) las sloṅ ba’i phyir go rims bźin no || yid ’byuṅ ba ni skyo
ba źes bya ba’i tha tshig go || theg pa dman pa daṅ ldan pa’i las ni theg pa dman par sems
yoṅs su bsṅo ba’i phyir daṅ | theg pa chen po la dge ba’i rtsa ba gcod pa’i phyir daṅ | dge
ba ma skyes pa mi skyed ciṅ dge (5) ba’i lo tog skyes pa ’joms pa’i phyir daṅ | saṅs rgyas
ñid phun sum tshogs pa thob pa’i gegs su gyur pa’i phyir dug la sogs pa daṅ chos mthun
pa yin no ||

rtag tu rnam par mi rtog las can las min źiṅ || las kyi bya ba rnam pa gsum la mi lta ste ||
des na ’dis ni (6) de’i thabs yaṅ dag bzuṅ ba’i phyir || las rnams dag pa mtha’ yas de yi
pha rol ’gro ||

tshigs su bcad pa bźi pa ’dis ni ’khor gsum yoṅs su dag pa’i sgo nas las rnam par dag pa’i thabs
ston te | byed pa po daṅ | las daṅ bya ba rnams mi dmigs pa’i phyir ro || mtha’ (7) yas
pa źes bya ba ni mi zad pa’i phyir ro ||

thabs daṅ ldan pa’i las kyi skabs rdzogs so | || |

