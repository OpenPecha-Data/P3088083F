| rtags rnam par dbye ba’i tshigs su bcad pa gñis te ||brtse daṅ sñan par smra ba daṅ || (6)
brten pa ñid daṅ lag brkyaṅ ñid || dgoṅs pa zab mo ṅes ’grel ba || ’di dag blo ldan rnams
kyi rtags ||

yoṅs gzuṅ mos pa thob pa daṅ || mi skyo gñis kyis bsdu ba’i phyir || bsam pa daṅ ni sbyor ba
las || rtags lṅar rnam par śes (7) par bya ||

de la tshigs su bcad pa daṅ pos ni byaṅ chub sems dpa’i rtags lṅa ston to || gñis pas ni de
dag gi las daṅ mdor bsdu ba’o || de la brtse ba ni byaṅ chub kyi sems can yoṅs su bzuṅ ba’i
phyir ro || sñan par smra ba ni | sems (250b1) can rnams kyis saṅs rgyas kyi bstan pa la
mos pa thob par bya ba’i phyir ro || brtan pa ñid ni bya dka’ ba spyod pa la sogs pas mi
skyo bar bya ba’i phyir ro || lag brkyaṅ ba ñid daṅ | dgoṅs pa ṅes par ’grel ba ni gñis kyis
bsdu ba’i phyir te | zaṅ ziṅ daṅ chos kyis go rims bźin no || (2) rtags lṅa po ’di dag
las brtse ba ni bsam pa’i sgo nas rig par bya’o || lhag ma ni sbyor ba’i sgo nas so || khyim
pa daṅ rab tu byuṅ ba rnam par dbye ba’i tshigs su bcad pa gsum ste |

byaṅ chub sems dpa’ rtag tu ni || khyim pa ’khor los sgyur rnams su || gyur nas skye ba thams
cad du || (3) sems can rnams kyi don byed do ||

sa rnams kun la blo ldan gyis || rab byuṅ len pas thob pa daṅ || chos ñid kyis ni thob pa gźan
|| rab tu byuṅ ba ston byed pa yin ||

rab tu byuṅ ba’i phyogs dag ni || yon tan tshad med rnams daṅ ldan || de ltas sṅom brtson khyim
pa yi || (4) byaṅ chub sems dpa’ las khyad ’phags ||

tshigs su bcad pa gcig gis ni byaṅ chub sems dpa’ khyim pa’i phyogs ji lta bu źig la gnas te
| sems can gyi don byed pa de yoṅs su bstan to || gñis pas ni rab tu byuṅ b’ai phyogs ji
lta bu źig la’o || de la rab tu byuṅ ba ni | rnam (5) pa gsum du rig par bya ste | yaṅ dag
par len pas thob pa daṅ | chos ñid kyis thob pa daṅ | sprul pa rnams kyis ston par byed pa’o
|| gsum pas ni rab tu byuṅ ba’i phyogs khyim pa’i phyogs las khyad par du phags par yoṅs
su bstan to || lhag pa’i bsam pa rnam par dbye b’ai (6) tshigs su bcad pa rtsa ba drug
pa ste |

sa rnams kun la thob pa ndaṅ || pha rol sdug pa’i ’bras bu daṅ || ’di la dge ba ’jug ’dod daṅ
|| mya ṅan ’das par ’dod pa daṅ || ma dag rnam dag rab dag pa || sems can rnams la bsam
par ’dod ||

’dis ni mdor na lhag pa’i bsam pa rnam (7) pa lṅa yoṅs su bstan te | bde ba’i lhag pa’i bsam
pa ni pha rol phyin pa’i ’bras bu ’dod pa’o || phan pa’i lhag pa’i bsam pa ni | ’di ñid la
dge ba la ’jug par ’dud pa’o || mya ṅan la ’das par ’dod pa ni de gñi ga’i lhag pa’i bsam
pa kho na ni yin pas gźan ma yin par rig par bya’o || (251a1) lhag pa’i bsam pa ma dag pa
la sogs pa gsum ni ma źugs pa rnams daṅ | sa la źugs pa rnams daṅ | phyir mi ldog pa’i sa
thob pa rnams kyi ste go rims bźin no || yoṅs su ’dzin pa rnam par dbye ba’i tshigs su bcad
pa |

sa rnams kun la blo ldan pa’i || smon lam (2) daṅ ni sems mñam daṅ || bdag por gyur pa dag daṅ
ni || ’khor sdud pa yis yoṅs su ’dzin |

byaṅ chub sems dpa’ rnams kyi sems can rnams yoṅs su ’dzin pa ni rnam pa bźi ste | smon lam
gyis yoṅs su ’dzin pa ni || byaṅ chub kyi sems kyis sems can yoṅs su (3) ’dzin pa’i phyir
ro || sems mñam pa ñid kyis yoṅs su ’dzin pa ni mṅon par rtogs pa’i dus na bdag daṅ gźan mñam
pa ñid thob pa’i phyir ro || bdag pos yoṅs su ’dzin pa ni | rje por gyur pa ’di gaṅ dag
gi rje bo yin pa’o || ’khor sdud pas yoṅs su ’dzin pa ni | slob ma’i tshogs (4) ñe bar len
pa’i phyir ro || skye ba rnam par dbye ba’i tshigs su bcad pa ||

blo ldan kyi las daṅ ni || gźan yaṅ smon lam dag daṅ ni || tiṅ ṅe ’dzin daṅ dbaṅ ’byor ba’i
|| bdaṅ gis skye bar ’dod pa yin ||

byaṅ chub sems dpa’ rnams kyi skye ba ni rnam pa bźi ste | las kyi (5) dbaṅ gis ni mos pas spyod
pa’i sa la gnas pa rnams las kyi dbaṅ gis ’dod pa’i gnas su skye ba gaṅ yin pa’o || smon
lam gyi dbaṅ gis ni sa la źugs pa rnams sems can yoṅs su smin par bya ba’i phyir ro ||
dud ’gro la sogs pa’i gnas dman par yaṅ skye ba gaṅ yin pa’o || tiṅ ṅe (6) ’dzin gyi dbaṅ
gis ni bsam gtan rnams bzlog nas ’dod pa’i khams su skye ba gaṅ yin pa || dbaṅ ’byor ba’i
dbaṅ gis ni || sprul pa dag gis dga’ ldan gyi gnas la sogs par skye bar kun tu ston pa gaṅ
yin pa’o || gnas pa daṅ sa rnam par dbye ba’i sdom gyi tshigs su bcad pa |

(251b1) mtshan ñid gaṅ zag bslab pa daṅ || phuṅ po grub pa rtags daṅ ni || ṅes pa’i tshig daṅ
thob pa yis || gnas pa daṅ ni sa ñid do ||

mtshan ñid rnam par dbye ba las brtsams nas tshigs su bcad pa lṅa ste |

stoṅ pa ñid ni mchog rtogs nas || las rnams chud me za bar gnas || bsam gtan (251b1) bdes gnas
nas ni || de yi ’og tu ’dod par skye ||

de nas byaṅ chub phyogs mthun rnams || ’khor ba dag tu yoṅs su bsṅo || sems kun ñon moṅs med
par ni || sems can rnams yoṅs smin par byed ||

ched du bsams te skye bas na || kun nas ñon moṅs rjes su gsuṅ || bgrod pa gcig (2) pa’i lam
daṅ ’brel || mtshan med gcig tu ṅes pa’i lam ||

mtshan ma med pa lhun gyis grub || źiṅ yaṅ rnam par sbyoṅ ba ste || de yi ’og tu sems can ni
|| smin par byed pa ’grub par ’gyur ||

tiṅ ṅe ’dzin daṅ gzugs rnam daṅ || byaṅ chub rnam par dag pa ñid || rnam par gźag pa (3) ’di
dag gis || sa yi mtshan ñid śes par bya ||

gnas pa bcu gcig ni sa bcu gcig go || de dag gi mtshan ñid las daṅ po’i mtshan ñid ni stoṅ pa
ñid mchog mṅon par rtogs pa ste | gaṅ zag daṅ chos la bdag med pa mṅon par rtogs pa’i phyir
ro || gñis pa’i ni las (4) rnams chud mi za ba la rnam par gnas pa ste | dge ba daṅ mi
dge ba’i las kyi lam daṅ de’i ’bras bu rnam par sna tshogs śes pa’i phyir ro || gsum pa’i
ni byaṅ chub sems dpa’i bsam gtan bde ba phul du byuṅ ba dag gis gnas nas de dag las yoṅs
su ma ñam bźin du ’dod pa’i (5) khams su skye ba yin no || bźi pa’i ni byaṅ chub kyi phyogs
daṅ mthun pas maṅ du gnas kyaṅ byaṅ chub kyi phyogs daṅ mthun pa rnams ’khor bar yoṅs su
bsṅo ba yin no || lṅa ba’i ni ’phags pa’i bden pa bźis maṅ du gnas pas bdag ñid kyi sems
la kun nas ñon moṅs pa med par sems (6) can rnams yoṅs su smin par byed pa yin te | bstan
bcos daṅ bzo sna tshogs byed pa’i phyir ro || drug pa’i ni rten ciṅ ’brel bar ’byuṅ pas maṅ
du gnas pas maṅ du gnas pas bsams bźin du srid par skye ba na der kun nas ñon moṅs pa rjes
su bsruṅ ba yin no || bdun pa’i ni ’dres pa ñe bar ’dris pa (7) ñid kyis bgrod pa gcig
pa’i lam la gnas pa brgyad pa daṅ ’brel pa mtshan ma med par gcig tu ṅes pa’i lam yin no
|| brgyad pa’i ni mṅon par ’du byed pa mtshan ma med pa la gnas pa’i phyir | mtshan ma med
pa yaṅ lhun gyis grub pa daṅ saṅs rgyas kyi źiṅ yoṅs (252a1) su sbyoṅ ba yin no || dgu pa’i
ni so so yaṅ dag par rig pa la dbaṅ ba ñid kyis sems can yoṅs su smin pa ’grub par ’gyur
ba yin te | rnam pa thams cad du sems can yoṅs su smin par nus pa’i phyir ro || bcu pa’i
ni tiṅ ṅe ’dzin gyi sgo nas | gzuṅs kyi sgo (2) rnams rnam par dag pa ñid yin no || bcu gcig
pa saṅs rgyas kyi sa’i mtshan ñid ni || byaṅ chub rnam par dag pa ñid yin te | śes bya’i
sgrib pa rnam pa thams cad spaṅs ba’i phyir ro || sa rnams kho na la gaṅ zag rnam par dbye
ba las brtsams nas tshigs su bcad pa (3) gñis te ||

byaṅ chub sems dpa’ lta ba rnam dag pa || tshul khrims śin tu rnam dag mñam par gźag || chos
la ṅa spaṅs rgyud daṅ kun ñon moṅs || rnam par dag pa tha dad ṅa rgyal med ||

skad cig gcig blo thob pa btaṅ sñoms (4) pa || źiṅ rnams sbyoṅ ba sems can smin byed par ||
mkhas pa mthu chen lus yoṅs rdzogs pa daṅ || ṅes par ston la mkhas pa dbaṅ bskur yin ||

sa bcu po dag la byaṅ chub sems dpa’ bcu rnam par gźag ste | sa daṅ po la ni | gaṅ zag daṅ chos
su lta ba’i (5) gñen po’i ye śes thob pa’i phyir | lta ba rnam par dag pa yin no || gñis
pa la ni ltuṅ ba’i ’khrul pa phra mo kun tu spyod pa yaṅ med pa’i phyir tshul khrims śin
tu rnam par dag pa yin no || gsum pa la ni mi ñams pa’i bsam gtan daṅ | tiṅ ṅe ’dzin thob
pa’i phyir mñam par gźag pa (6) yin no || bźi pa la ni mṅo’i ste la sogs pa’i chos la tha
dad pa ñid kyi ṅa rgyal spaṅs pa’i phyir | chos la ṅa rgyal spaṅs pa yin no | lṅa pa la
ni sems daṅ bsam pa rnam par dag pa mñam pa ñid bcus rgyud thams cad mñam pa ñid du ’jug pa’i
phyir rgyud tha dad par ṅa rgyal med pa (7) yin no || drug pa la ni | rten ciṅ ’brel bar
’byuṅ ba’i de bźin ñid kyis maṅ du gnas pas na nag po daṅ dkar po’i phyogs dag gi de bźin
ñid la kun nas ñon moṅs pa daṅ rnam par byaṅ bar mi lta ba’i phyir | kun nas ñon moṅs pa
daṅ rnam par byaṅ pa tha dad par ṅa rgyal med pa yin te | (252b1) raṅ bźin gyis rnam par
dag pa’i phyir ro || bdun pa la ni mtshan ma med par gnas pa’i mthus | skad cig re re la
byaṅ chub kyi phyogs daṅ mthun pa sum cu rtsa bdun bsgom pa’i phyir | skad cig gcig daṅ ldan
pa’i blo thob pa yin no || brgyad pa la ni lhun gyis grub par mtshan ma med pa la (2) gnas
pa’i phyir daṅ || byaṅ chub sems dpa’ phyir mi ldog pa’i sa la źugs pa rnams daṅ ’dres
pa ñe bar ’dres pa’i phyir btaṅ sñoms pa daṅ | saṅs rgyas kyi źiṅ rnam par sbyoṅ par byed
pa yin no || dgu pa la ni sems can yoṅs su smin par byed pa la mkhas pa ste sṅa ma bźin no
|| byaṅ chub (3) sems dpa’i sa bcu pa la ni | mṅon par śes pa chen po thob pa’i phyir daṅ
|| mthu chen por yaṅ rnam par gźag go || tiṅ ṅe ’dzin daṅ gzuṅs kyi sgo tshad med pas khyab
pa’i phyir || lus yoṅs su rdzogs par yaṅ rnam par gźag go || dga’ ldan gyi gnas na gnas
pa la (4) sogs pa’i sprul pa ṅes par ston pa’i phyir lus ṅes par ston pa la mkhas par yaṅ
rnam par gźag go || de nas saṅs rgyas thams cad las dbaṅ bskur ba thob pa’i phyir | saṅs
rgyas ñid du dbaṅ bskur ba yin par yaṅ rnam par gźag go || bslab pa rnam par gźag pa las
brtsams nas (5) tshigs su bcad pa lṅa ste |

chos ñid rab tu rtogs nas ’dir || lhag pa’i tshul khrims lhag sems daṅ || lhag pa’i śes rab
la rjes slob || śes rab spyod yul gñis yin te ||

chos kyi de ñid de daṅ ni || mi śes śes sogs ’jug pa ñid || śes rab spyod (6) yul de lta bas
|| de sa gñis la rnam par gnas ||

bslabs pa rnams daṅ bsgoms pa yin || ’bras bu gźan ni rnam pa bźi || mtshan med ’du byed daṅ
bcas par || gnas pa ’bras bu daṅ po yin ||

de ñid mṅon ’du byed med daṅ || źiṅ ni rnam par dag pa dag || ’bras bu (7) gñis par ’dad pa
yin || sems can smin par ’grub ñid daṅ ||

tiṅ ṅe ’dzin daṅ gzuṅs rnams ni || ’grub pa ’bras bu dam pa yin || ’bras bu rnam pa ’di bźi
ni || sa bźi po la yaṅ dag bstan ||

sa daṅ po la chos ñid de bźin ñid rtogs nas gñis pa la lha pa’i tshul (253a1) khrims la slob
pa’o || gsum pa la lhag pa’i sems la’o || bźi pa daṅ lṅa pa dan gdrug pa dag la ni lhag pa’i
śes rab la ste | sa bźi pa la ni byaṅ chub kyi phyogs daṅ mthun pas bsdus pa’i śes rab
po || de yaṅ sa gñis la ni spyod yul gñis pa can (2) te | gñis ni chos kyi de kho na ñid
sdug pa bsṅal la sogs pa’i bden pa daṅ | de mi śes pa daṅ śes pa la sogs pa’i ’jug pa rten
ciṅ ’brel bar ’byuṅ ba lugs daṅ mthun pa daṅ lugs daṅ mi mthun pa’o || de mi śes pa la sogs
pa’i ’jug pa ni ma rig pa la sogs pa’o || (3) de śes pa la sogs pa’i ’jug pa ni rigs pa
la sogs pa ste | de lta bas na sa gñi ga la yaṅ lhag pa’i śes rab rnam par gźag go || de
yan chad bslab pa’i ’bras bu rnam pa bźi ni go rims bźin du sa bźi la brten par rig par bya
ste || de la ’bras bu daṅ po ni mtshan ma med (4) par gnas pa ’du byed pa daṅ bcas pa’o
|| ’bras bu gñis pa ni mtshan ma med par gnas pa de ñid mṅon par ’du byed pa med pa daṅ |
źiṅ yoṅs su dag pa yin par rig par bya’o || lhag ma ni don go bar zad do || phuṅ po rnam par
gźag pa las brtsams nas || tshigs su bcad (5) pa gñis te |

chos ñid rab tu rtogs nas ’dir || tshul khrims kyis ni phuṅ po sbyoṅ || de yi ’og tu tiṅ ’dzin
daṅ || śes rab tu phuṅ po rnam par sbyoṅ ||

de las gźan pa dag la ni || sgrib pa rnam bźi daṅ thogs pa yi || sgrib pa las kyaṅ rnam grol
daṅ || grol ba’i ye śes rnam par sbyoṅ ||

de (6) las gźan pa dag la źes bya ba ni sa bdun pa nas saṅs rgyas kyi sa’i bar du ste | rnam
par grol ba daṅ rnam par grol ba’i ye sehs gñi ga rnam par sbyoṅ ṅo || rnam par grol ba de
yaṅ ’bras bu rnam pa bźi’i sgrib pa la sa rig par bya’o || saṅs rgyas kyis la ni || thogs
pa’i (7) sgrib pa las te | saṅs rgyas rnams ni gaṅ gis na gźan dag śes bya la śes pa thogs
par ’gyur ba de las rnam par grol bas thams cad la ye śes thogs pa mi mṅa’o || lhag ma
ni don go bar zad do || grub pa rnam par gźag pa las brtsams nas tshigs su bcad pa (253b1)
gsum ste ||

sa rnams thams cad ma grub daṅ || grub pa dag tu śes par bya || grub pa dag kyaṅ ma grub daṅ
|| grub pa dag tu yaṅ ’dod do ||

sgrub pa ji ltar rnam gźag bźin || yid la byed pas de rtogs par || śes pa’i phyir daṅ de ñid
la || rnam mi (2) rtog phyir rnam śes bya ||

so sor raṅ rig bya phyir daṅ || saṅs rgyas rnams kyi yul gyi phyir || sa rnams kun la sgom pa
daṅ || grub pa yaṅ ni bsam mi khyab ||

de la mos pas spyod pa’i sa la ni ma grub pa’o || lhag ma rnams ni grub pa ste || de ltar na
de dag ni sa (3) thams cad yin no || grub pa dag la yaṅ bdun ni ma grub pa yin no || lhag
ma dag ni grub pa ste | mṅon par ’du bya ba med par ’jug pa’i phyir ro || gaṅ yaṅ goṅ dus
rab tu dga’ ba gruṅ bar bśad pa de la grub pa ni sa ji ltar rnam par gźag pa bźin yid la
byed pas (4) sa rnam par gźag pa de rtog pa tsam du śes pa’i phyir daṅ || de la yaṅ rnam par
mi rtog pa’i phyir rig par bya ste | gaṅ gi tshe sa rnam par gźag pa de rtog pa tsam du
śes śiṅ rtog pa tsam de de la yaṅ rnam par rtog par mi byed na || de ltar na gzuṅ ba daṅ
’dzin pa’i (5) rnam par mi rtog pa’i ye śes thob pa’i phyir sa yoṅs su grub pa źes bśad pa
yin no || gźan yaṅs thams cad la sa rnams bsgom pa daṅ | grub pa gñi ga bsam gyis mi khyab
ste || ’di ltar de dag ni byaṅ chub sems dpa’ rnams kyi so sor raṅ gis rig par (6) bya ba
daṅ | saṅs rgyas rnams kyi yul yin gyi gźan dag gi ni ma yin no || sa la źugs pa’i rtags
rnam par dbye ba las brtsams nas tshigs su bcaṅ pa gñis ste |

snaṅ daṅ bcas daṅ mos pa daṅ || ma źum pa daṅ mi dman ñid || gźan drid mi (7) ’jog bdag ñid
daṅ || thams cad rab tu rtogs pa daṅ ||

kun la sems ni mñam pa daṅ || bkri daṅ rjes su chags med daṅ || thabs śes ’khor du skye ba ni
|| kun la rtags su ’dod pa yin ||

rnam pa bcu po ’di dag ni || sa thams cad la byaṅ chub (254a1) sems dpa’ sa la źugs pa’i rtags
yin par rig par bya ste | sa gaṅ la źugs pa de la snaṅ ba daṅ | gaṅ la źugs pa de la mos
pa źes bya ba ’di ni rtags gcig go || ma źum pa ñid ni chos zab ciṅ rgya che ba dam pa dag
la’o || mi dman (2) pa ñid ni dka’ ba spyod pa rnams la’o || gźan gyi driṅ mi ’jog pa ñid
ni raṅ gi sa la’o || sa thams cad rab tu rtogs pa ni de dag mṅon par sgrub pa la mkhas
pa’i phyir ro || kun la sems mñam pa ñid ni sems can thams cad la bdag daṅ sems mñam pa ñid
do || bkrir (3) mi btub pa ñid ni sñan pa daṅ mi sñan pa’i sgra dag gis so || rjes su chags
pa med pa ni | e,’khor los sgyur ba ñid l sogs pa’i phun tshogs pa dag la’o || thabs la
mkhas pa ni || mi dmigs par saṅs rgyas ñid kyi thabs śes pa’i phyir ro || skye ba ni (4)
dus rtag tu saṅs rgyas kyi dkyil ’khor rnams su skye ba ste | ’di dag ni sa rnams la byaṅ
chub sems dpa’i rtags gźan yin no || pha rol tu thob pa’i rtags rnam par dbye ba’i tshigs
su bcad pa gñis ste ||

’dun pa med pa ma yin chags daṅ ’khu (5) ba’i sñiṅ med khro min le lo med || byams daṅ sñiṅ
rje min pa’i bsam med blo gros rnam rtog ṅan rtog ’phrogs pa med || blo gros rnam par g-yeṅs
min bde bas mi ’phrogs sdug bsṅal dag gis gnod pa med || dge ba’i bśes la ñe bar brten
źiṅ thos pa (6) lhur len ston pa mchod la brtson ||

thabs mchog śes pa gaṅ źig bsod rnams yaṅ dag bsdus pa śin tu rgya chen kun || gźan daṅ thun
moṅ byas nas ñin gcig bźin du rdzogs pa’i byaṅ chub pa yoṅs bsṅo źiṅ || bzaṅ po’i gnas su
skyes pa rtag tu dge byed (7) mṅon śes yon tan rnams kyis rtsen || saṅs rgyas sras de kun
gyi bla na ’dug pa yon tan gter du śes par bya |

byaṅ chub sems dpa’ pha rol tu phyin pa bcu thob pa’i rtags rnam pa bcu drug ston te | rtags
rnam pa bcu drug ni rtag tu pha rol tu phyin pa rnams la sgrub (254b1) pa’i bdun pa daṅ ma
bral ba ñid daṅ | pha rol tu phyin pa drug po re re’i mi mthun pa’i phyogs daṅ bral ba ñid
daṅ || thabs la mkhas pa’i pha rol tu phyin pa’i rtags theg pa gźan yid la byed pa byed
pas sems rnam par ma g-yeṅs pa ñid daṅ || phun sum tshogs pa’i bde ba dag (2) lam chags pa
ñid daṅ | rgud pa daṅ dka’ ba spyod pa’i sdug bsṅal dag gis sbyor ba las mi ldog pa ñid
daṅ | dge ba’i bśes gñen la brten ciṅ thos pa lhur len pa ñid daṅ | ston pa mchod pa gtsor
byed pa ñid daṅ | dge ba thams cad bla na med pa’i byaṅ chub (3) tu yoṅs su bsṅo ba daṅ |
smon lam gyi pha rol tu phyin pas saṅs rgyas daṅ byaṅ chub sems dpa’i gnas su skye ba’i phyir
gnas bzaṅ por skye ba daṅ | stobs kyi pha rol tu phyin pa’i stobs de’i mi mthun pa’i
phyogs kyi chos daṅ ma ’dres pa’i phyir rtag tu dge ba byed pa ñid (4) daṅ | ye śes kyi pha
rol tu phyin pa’i mṅon par śes pa’i śes pa’i yon tan gysi rnam par rtse ba’o || de la byams
pa ni || gnod sems kyi gñen po ste || bde ba ñe bar sgrub pa’i rnam pa can gyi bsam pa
yin no || sñiṅ rje ni rnam par ’tshe ba’i gñen po ste || sdug bsṅal (5) daṅ bral ba’i bsam
pa yin no || rtog pa ni ṅo bo ñid du rtog pa’o || rnam par rtog pa ni khyad par du rtog
par rig par bya’o || de ñid kyi phan yon rnam par dbye ba’i tshigs su bcad pa |

sa rnams kun la rnam kun du || blo ldan rnams kyi phan yon ni || źi gnas (6) lhag mthoṅ gñi
ga la || lṅa po’i bdag ñid dag tu ’dod ||

sa thams cad la byaṅ chub sems dpa’ rnams kyi pha rol tu phyin pa thob pa de ñid kyi phan yon
gyi rnam pa thams cad ni rnam pa lṅar rig pa bya ste | skad cig re re la gnas ṅan len gyi
rten thams cad zad par (7) ’gyur | sna tshogs kyi ’du śes daṅ bral ba’i chos kyi dga’ ba
la yaṅ dga’ ba ’thob par ’gyur || sa thams cad du rnam pa yoṅs su ma chad pa’i chos kyi snaṅ
ba tshad med pa yaṅ yaṅ dag par śes par ’gyur | ’di’i rnam par dag pa’i skal ba daṅ mthun
pa’i (255a1) pa’i rgyu mtshan rnam par brtags pa ma yin pa dag kyaṅ kun tu spyod par ’gyur
| chos kyi sku yoṅs su rdzogs pa ’grub par bya ba’i phyir | goṅ nas ches goṅ du rgyu
phun sum tshogs pa yaṅ yoṅs su ’dzin par byed do || de la daṅ po daṅ (2) gñis pa ni źi gnas
kyi phyogs daṅ mthun pa dag yin par rig par bya’o || gsum pa daṅ bźi pa ni lhag mthoṅ gi
phyogs daṅ mthun pa dag yin no || lhag ma ni gñi ga’i phyogs daṅ mthun pa yin no || sa’i
ṅes pa’i tshig rnam par dbye ba’i tshigs su bcad pa dgu (3) ste |

byaṅ chub la ni ñe ba daṅ || sems can don sgrub mthoṅ ba daṅ || rab tu dga’ ba skye ’gyur te
|| de phyr rab dga’ źes brjod do ||

’di la ni bśad du cuṅ zad kyaṅ med do ||

’tshal tshul rtsol ba’i dri bral phyir || dri ma med pa’i sa źes bya ||

chal (4) ba’i tshul khrims kyi dri ma daṅ theg pa gźan yid la byed pa’i dri ma las ’das pa’i
phyir || dri ma med pa’i sa źes bya ste | de lta bas na bdag gis bsgrub tu mtshuṅs pa la
rnam pa thams cad yoṅs su sbyaṅ ba mṅon par sgrub pa kho na la brtson par bya’o źes ’byuṅ
ba’i phyir ro ||

chos kyi snaṅ ba (5) chen po ni || byed pa’i phyir na ’od byed pa’o ||

’di ltar de la tiṅ ṅe ’dzin gyi stobs gyi stobs kyis chos tshad med pa yoṅs su tshol źiṅ ’dzin
pa’i phyir gźan dag la chos kyi snaṅ ba chen po byed do ||

’di ltar byaṅ chub phyogs mthun chos || rab tu sreg byed ’do lta bu || de daṅ (6) ldan phyir
sa de ni || gñis po sred phyir ’od ’phro can ||

byaṅ chub kyi phyogs daṅ mthun pa’i bdag ñid kyi śes rab de ni | de la phal cher gñis po sreg
po sreg par ñe bar gnas te | gñis na ’dir ñon moṅs pa’i sgrib pa daṅ | śes bya’i sgrib pa
yin par rig par bya’o ||

(7) sems can rnams yoṅs smin byed ciṅ || raṅ gi sems kyaṅ bsruṅ ba’i phyir || blo ldan rnams
kyis sbyaṅ dka’ ba || de phyir sbyaṅ dka’ źes bya’o ||

de la ni sems can yoṅs su smin par bye dpa mṅon par brtson yaṅ || sems can gyi log par bsgrubs
pas kun nas (255b1) ñon moṅs par mi ’gyur te || de gñi ga yaṅ bya dka’ ba’i phyir sbyaṅ
dka’ ba yin no ||

śes rab pha rol phyin bstan nas || ’khor ba daṅ ni mya ṅan ’das || gñis ’dir mṅon du gyur pa’i
phyir || mṅon du gyur pa’i sa źes bśad ||

de ni śes rab kyi pha rol tu phyin (2) pa la brten nas | mya ṅan las ’das pa daṅ ’khor ba dag
la mi gnas pa’i phyir | ’khor ba daṅ mya ṅan las ’das pa dag la mṅon du ’gyur pa yin no
||

bgrod gcig lam daṅ ’brel ba’i phyir || riṅ du soṅ ba’i sar ’dod do ||

bgrod pa gcig pa’i lam ni sṅar (3) bstan pa yin no || de daṅ ’brel ba’i phyir riṅ du soṅ ba
yin te || sbyor ba’i mthar phyin par soṅ ba’i phyir ro |

’du śes gñis kyis mi g-yo’i phyir || mi g-yo pa źes ṅes par brjod ||

mtshan ma la sogs pa’i ’du śes daṅ | mtshan ma med pa la sogs pa’i (4) ’du śes gñis kyis mi
g-yo ba’i phyir ro ||

so so yaṅ dag rig blo bzaṅ || sa de legs pa’i blo gros yin ||

so so yaṅ dag par rig pa’i blo gros bzaṅ ba’i phyir | źes bya ba ni gtso bo yin pa’i phyir ro
||

sprin pa bźin gñis kyis nam mkha’i chos || khyab (5) pa’i phyir na chos kyi sprin ||

gñis kyis khyab pa’i phyir źes bya ba ni sprin bźin du tiṅ ṅe ’dzin daṅ gzuṅs kyi sgos thob
pa’i chos rten la yod pa nam mkha’ lta bur khyab pa’i phyir chos kyi sbrin źes bya’o ||

dge ba sgrub pa sna tshogs la || dga’ bas rtag phar thams cad (6) du || gnas phyir byaṅ chub
sems dpa’ yi || sa rnams gnas pa yin par ’dod ||

dge ba sgrub pa rnam pa sna tshogs kyi phyir dga’ bas rtag par thams cad du gnas pa’i phyir
|| byaṅ chub sems dpa’ rnams kyi sa dag ni gnas pa źes bya’o ||

’byuṅ po dpag (7) med ’jigs med phyir || dpag tu med pa de dag la || phyi phyir goṅ du ’gro
ldan phyir || de dag ñid ni sar ’doṅ do ||

’byuṅ po dpag tu med pa ’jigs pa med par bya ba’i phyir dpag tu med pa de dag la phyi phyir
źiṅ goṅ du ’gro ba daṅ ldan pa’i phyir gnas pa de dag ñid la yaṅ (256a1) sa rnams źes bya
ste | ’byuṅ po dpag tu med pa ’jigs pa med par bya ba’i phyir źes bya ba ni ’byuṅ po dpag
tu med pa rnams kyi ’jigs pa spaṅ ba’i phyir ro || dpag tu med pa de dag la źes bya ba ni
re re la yaṅ tshad med pa’i phyir ro || goṅ du (2) ’gro pa daṅ ldan pa’i phyir źes bya ba
ni sa goṅ mar ’gro ba daṅ ldan pa’i phyir ro || thob pa rnam par dbye ba’i tshigs su bcad
pa |

sa thob pa ni mos pa daṅ || spyod pa dag la ’jug pa daṅ || rtogs pa’i phyir daṅ sa rnams ni
|| ’grub pa’i sgo nas rnam pa bźi |

sa (3) rnams thob pa ni rnam pa bźi ste | mos pas thob pa ni mos pas spyod pa’i sa la ji skad
bśad pa la mos pas so || spyod pas thob pa ni | de ñid la chos spyod pa bcu la ’jug pas
so || rtogs pas thob pa ni | sa la ’jug pa’i tshe don dam pa rab tu rtogs (4) pas so || ’grub
pas thob pa ni phyir mi ldog pa’i sa la ’jug pa’i tshe’o || spyod pa rnam par dbye ba’i
tshigs su bcad pa rtsa ba drug pa ste |

lus can theg pa chen po daṅ || theg pa dman la mos pa rnams || gñi ga ’dun par bya ba daṅ ||
gdul ba’i phyir (5) ni brten rnams kyi || spyod pa bźi po mdo bźin du || rjes su ’braṅs nas
bśad pa yin ||

de la pha rol tu phyin pa’i spyod pa ni theg pa chen po la mos pa rnams kyi phyir bśad do ||
byaṅ chub kyi phyogs daṅ mthun pa’i spyod pa ni | ñan thos daṅ raṅ saṅs rgyas (6) kyi theg
pa la mos pa rnam kyi phyir ro | mṅon par śes pa’i spyod pa ni || theg pa chen po daṅ dman
pa la mos pa gñi ga mthus ’dun par bya ba’i phyir ro || sems can yoṅs su smin par bya ba’i
spyod pa ni | gñis po ñid kyis yoṅs su smin par bya ba’i phyir te | yoṅs su smin (7) pa
ni | ’dir ’dul ba yin no || saṅs rgyas kyi yon tan rnam par dbye ba’i tshigs su bcad pa
maṅ ste | re źig tshad med pa rnam par dbye ba las saṅs rgyas la bstod pa las brtsams te ||
tshigs su bcad pa gcig go ||

sems can rnams la brtse ba can || (256b1) phrad daṅ bral ba’i dgoṅs pa can || mi ’bral ba yi
dgoṅs pa can || phan bde dgoṅs khyod la phyag ’tshal ||

’dir sems can rnams la brtse ba ñid ni || phan pa daṅ bde ba’i dgoṅs pa ñid kyis bstan to ||
bde ba’i dgoṅs pa ñid kyaṅ byams pas bde ba daṅ phrad par (2) dgoṅs pa ñid daṅ | sñiṅ rjes
sdug bsṅal daṅ bral ba’i dgoṅs pa ñid daṅ | dga’ bas bde ba daṅ mi ’brel ba’i dgoṅs pa ñid
kyis bstan to || phan pa’i dgoṅs pa ñid ni btaṅ sñoms kyis bstan te | de yaṅ kun nas ñon
moṅs pa med pa ñid kyi (3) dgoṅs pa’i mtshan ñid du rig par bya’o || rnam par thar pa daṅ
| zil gyis gnon pa’i skye mched daṅ | zad par gyi skye mched rnam par dbye ba’i tshigs su
bcad pa |

thub pa sgrib kun ṅes par grol || ’jig rten thams cad zil gyis gnon || (4) khyod kyi mkhyen
pas śes bya khyab || thugs grol khyod la phyag ’tshal lo ||

’dir bcom ldan ’das kyi rnam par thar ba’i khyad par ni || ñon moṅs pa daṅ śes bya’i sgrib pa
thams cad las ṅes par grol ba ñid kyis ston to || zil gyis gnon pa’i skye (5) mched kyi
khyad par ni | ’jig rten thams cad zil gyis gnon pa ñid daṅ | ñid kyi thugs la mṅa’ bsgyur
bas ji ltar bźed pa bźin dmigs pa daṅ sprul ba daṅ | yoṅs su bsgyur pas byin gyis rlobs pa
ñid kyis so || zad par gyi skye mched kyi khyad par ni | śes bya (6) thams cad la ye śes
kyis khyab pas ston te | de ñid kyi phyir rnam par thar pa la sogs pa’i yon tan kyi mi mthun
pa’i phyogs las grol bas na thugs grol ba yin no || ñon moṅs pa med pa’i rnam par dbye
ba’i tshigs su bcad pa ||

sems can dag ni thams cad kyi || (7) ñon moṅs ma lus thams cad ’dul || ñon moṅs ’joms mdzad
ñon moṅs la || thugs rjer bcas khyod la phyag ’tshal ||

’dir bcom ldan ’das kyi ñon moṅs pa med pa’i khyad par sems can thams cad kyi ñon moṅs pa ’dul
ba daṅ || ñon moṅs pa bskyed pa rnams la (257a1) yaṅ de dag gi ñon moṅs pa’i gñen po mdzad
pa daṅ | skye bo ñon moṅs pa can la rjes su brtse bas yaṅ dag par bstan te | ñon moṅs
pa med par gnas pa gźan dag ni || sems can rnams kyi de dag la dmigs pa’i ñon moṅs pa ’ga’
kho na źig skye (2) pa’i rkyen tsam yoṅs su spoṅ gi | ñon moṅs pa skyes pa rgyud las sel
bar ni mi byed do || smon nas śes pa rnam par dbye ba’i tshigs su bcad pa |

lhun gyis grub ciṅ chags mi mṅa’ || thogs pa mi mṅa’ rtag par ni || mñam par gźag ciṅ ’dri kun
gyi || (3) lan ldon khyod la phyag ’tshal lo ||

’dir bcom ldan ’das kyi smon nas mkhyen pa’i khyad par ni rnam pa lṅas yaṅ dag par bstan te
| lhun gyis grub par mṅon du ’gyur pa ñid daṅ | chags pa mi mṅa’ bar mṅon du ’gyur ba ñid
daṅ || śes bya thams cad la thogs pa mi (4) mṅa’ ba ñid daṅ | rtag tu mñam par gźag pa ñid
daṅ | sems can rnams kyi the tshom thams cad gcod pa ñid kyis ston te | smon nas śes pa thob
pa gźan dag ni smon pa | lhun gyis grub pas smon nas śes pa mṅon du byed pa ma yin no
|| chags pa med pa yaṅ ma (5) yin te | sñoms par ’jug pa la ltos pa’i phyir ro || thogs pa
med pa yaṅ ma yin te | ñi tshe śes pa’i phyir ro || rtag tu mñam par gźag pa yaṅ ma yin la
| the tshom thams cad gcod pa yaṅ ma yin no || so so yaṅ dag par rig pa rnam par dbye ba’i
tshigs su bcad (6) pa |

rten daṅ rten pa bśad bya daṅ || gsuṅ daṅ mkhyen pa ’chad byed la || blo gros rtag thogs mi
mṅa’ ba || legs ston khyod la phyag ’tshal lo ||

’dir ni mdor na gaṅ daṅ gaṅ gis bśad par bya ba de la blo gros rtag tu thogs pa mi mṅa’ ba ñid
kyis | bcom ldan ’das (7) kyi so so yaṅ dag par rig pa bźi bstan te | de la rten chos daṅ
|| de la rten pa don daṅ gñis ni bśad par bya’o || gsuṅ daṅ mkhyen pa daṅ gñis kyis ni
’chad par byed do || legs par ston pa ñid kyis ni ’di dag gi las yaṅ dag par bstan to || mṅon
par śes pa rnam (257b1) par dbye ba’i tshigs su bcad pa ||

gśegs nas spyod pa mkhyen mdzad de || de dag skad kyis sems can gyi || ’oṅ daṅ ’gro daṅ ṅes
’byuṅ la || legs ’doms khyod la phyag ’tshal lo ||

’dir mṅon par śes pa drug gis bcom ldan ’das kyi yaṅ dag par ’doms pa (2) ñid bstan te | rdzu
’phrul gyi mṅon par śes pas gdul ba’i druṅ du gśegs nas sems kyi rnam graṅs mṅon par śes
pas sems kyi spyod pa mkhyen par mdzad de | lha’i rna ba’i mṅon par śes pas de dag gi skad
kyis | mṅon par śes pa lhag ma gsum gyis | go rims (3) bźin du ji ltar sṅon gyi mtha’ nas
’dir ’oṅ ba daṅ | ji ltar phyi ma’i mthar ’gro ba daṅ | ji ltar ’khor ba las ṅes par ’byuṅ
ba mkhyen pas de bźin du gdams ṅag stsol bar mdzad do || mtshan daṅ dpe byad bzaṅ po rnam
par dbye ba’i tshigs su bcad pa |

lus can kun (4) gyis khyod mthoṅ na || skyes bu dam pa lags par ’tshal || mthoṅ ba tsam gyis
rab daṅ bar || mdzad pa khyod la phyag ’tshal lo ||

’dir bcom ldan ’das la skyes bu chen po ñid du yid ches pas mtshan daṅ dpe byad bzaṅ po rnams
kyi las mthoṅ ba tsam gyis gźan (5) dag rab tu daṅ bskyed par mdzad pa ñid yaṅ dag par bstan
to || yoṅs su dag pa rnam par dbye ba’i tshigs su bcad pa ||

len daṅ gnas daṅ gtoṅ ba daṅ || sprul daṅ yoṅs su bsgyur ba daṅ || tiṅ ṅe ’dzin daṅ ye śes la
|| mṅa’ brñes khyod la phyag ’tshal lo ||

(6) ’dir dbaṅ rnam pa bźis bcom ldan ’das kyi yoṅs su dag pa bźi po rnam pa thams cad du yoṅs
su bstan te || rten yoṅs su dag pa ni | lus len pa daṅ | gnas pa daṅ | gtoṅ ba la mṅa’ bas
so || dmigs pa yoṅs su dag pa ni | sprul ba daṅ | yoṅs su (7) bsgyur ba la mṅa’ bas so
|| thugs yoṅs su dag pa ni | rnam pa thams cad du tiṅ ṅe ’dzin la mṅa’ bas so || śes rab yoṅs
su dag pa ni | rnam pa thams cad du ye śes la mṅa’ bas so || stobs rnam par dbye ba’i
tshigs su bcad pa |

thabs daṅ skyabs (258a1) daṅ dag pa daṅ || theg chen ṅes par ’byuṅ ba la || sems can rnams la
rab slu ba’i || bdud ’joms khyod la phyag ’tshal lo ||

’dir don bźi la sems can rnams la rab tu slu bar byed pa’i bdud gaṅ yin pa de ’joms par mdzad
pa ñid kyis | bcom (2) ldan ’das kyi stobs rnams kyi las yaṅ dag par bstan te | ’di lta
ste | bde ’gro daṅ ṅan ’gror ’gro ba’i thabs la rab tu slu ba daṅ || lha la sogs pa skyabs
ma yin pa la skyabs su rab tu slu ba daṅ || zag pa daṅ bcas pa’i ’dag pa tsam gyis dag par
rab tu slu ba (3) daṅ | theg pa chen pos ṅes par ’byuṅ ba la rab tu slu bar byed pa’o ||
gnas daṅ gnas ma yin pa mkhyen pa’i stobs kyis ni | bcom ldan ’das don daṅ po la ’dud ’joms
par mdzad pa yin par rig par bya’o || las bdag gir bya ba mkhyen pa’i stobs (4) kyis ni
gñis pa la’o || bsam gtan daṅ rnam par thar ba daṅ | tiṅ ṅe ’dzin daṅ | sñoms par ’jug pa
mkhyen pa’i stobs kyis ni gsum pa la’o || dbaṅ po mchog daṅ mchog ma yin pa ñid la sogs pa
mkhyen pa’i stobs kyis ni bźi pa la ste | dbaṅ po dman pa la (5) sogs pa spaṅs nas mchog
dag la sbyor ba’i phyir ro || mi ’jigs pa’i rnam par dbye ba’i tshigs su bcad pa |

raṅ gźan don du ye śes daṅ || spaṅs daṅ ṅes ’byuṅ bgegs byed par || ston mdzad mu stegs gźan
dag gis || mi brdzi khyod la phyag (6) ’tshal lo ||

’dir raṅ gi don du ye śes daṅ spaṅs ba ston par mdzad pa ñid daṅ | gźan gyi don du ṅes par ’byuṅ
ba daṅ | bgegs byed pa ston par mdzad pa ñid kyis gźan mu stegs can rnams kyis mi brdzi
ba’i phyir || go rims bźin du bcom ldan ’das (7) kyis mi ’jigs pa rnam pa bźi bsñad do
|| bsruṅ ba med pa daṅ | dran pa ñe bar gźag pa rnam par dbye ba’i tshigs su bcad pa |

bsruṅ med bsñel ba mi mṅa’ bas || ’khor gyi naṅ na bag brkyaṅ gsuṅ || kun nas ñon moṅs gñis
spaṅs pa || ’khor (258b1) sdud khyod la phyag ’tshal lo ||

’dir ni bcom ldan ’das kyi bsruṅ ba med pa gsum daṅ | dran pa ñe bar gźag pa gsum daṅ | de dag
gi las ’khor sdus pa ñid yoṅs su bstan te | de dag gis ni go rims bźin du ’khor gyi naṅ
du bsruṅ ba med pa’i phyir || bag (2) brkyaṅ ste gsuṅ ba yaṅ yin la | bsñel ba mi mṅa’ ba
ñid kyis rtag tu dgoṅs ba ñe bar gnas pas rjes su chags pa daṅ | khoṅ khro ba med pa’i phyir
kun nas ñon moṅs pa gñis spaṅs pa yaṅ yin no || bag chags yaṅ dag par bcom pa rnam par
dbye ba’i tshigs su bcad (3) pa |

kun mkhyen khyod la rgyu ba daṅ || gnas pa kun la rtag par ni || kun mkhyen mi spyod mi mṅa’
ste || yaṅ dag don ldan khyod phyag ’tshal ||

’dis ni rgyu ba daṅ gnas pa thams cad la rtag tu thams cad mkhyen pa ma yin pa’i spyod pa mi
mṅa’ ba’i phyir | bcom ldan ’das kyis (4) bag chags thams cad yaṅ dag par bcom pa yoṅs su
bstan to || thams cad mkhyen pa ma yin pa ni | ñon moṅs pa zad kyaṅ | bag chags yaṅ dag par
ma bcom pa’i phyir | res ’ga’ glaṅ po che ’khrul pa daṅ | śiṅ rta ’khrul ba daṅ lhan cig
thug pa la sogs pa (5) thams cad mkhyen pa ma yin pa’i spyod pa byed de | ji skad du | bźag
pa’i bu’i mdo las gsuṅs pa lta bu’o || yaṅ dag pa’i don du thams cad mkhyen pa ñid yin
pa’i phyir | bcom ldan ’das la ni de mi mṅa’o || bsñel ba mi mṅa’ ba ñid rnam par dbye ba’i
tshigs su bcad (6) pa |

sems can kun gyi bya ba la || khyod ni dus las mi ’da’ bas || mdzad pa rtag tu don mṅa’ ba ||
mi bsñel khyod la phyag ’tshal lo ||

’dis ni sems can gaṅ gi don gaṅ yin pa | gaṅ gi dus su bya ba de’i dus las mi ’da’ ba’i phyir
| bcom ldan ’das kyi mdzad pa (7) rtag tu ’bras bu yod pa yin no źes bsñel ba mi mṅa’ ba’i
chos ñid ṅo bo ñid daṅ | las kyi sgo nas yaṅ dag par bstan to || thugs rje chen po rnam
par dbye ba’i tshigs su bcad pa ||

’jig rten kun la ñid mtshan du || lan drug tu ni so sor gzigs || thugs rje chen (259a1) po daṅ
ldan pas || phan dgoṅs khyod la phyag ’tshal lo ||

’dir bcom ldan ’das kyis thugs rje chen po las daṅ ṅo po ñid kyis yoṅs su bstan te | bcom ldan
’das ni thugs rje chen pos ñin mtshan lan drug tu | su ni ñams | su (2) ni ’phel źes bya
ba de lta bu la sogs pa ’jig rten la so sor gzigs so || de daṅ ldan pa’i phyir bcom ldan
’das sems can thams cad la rtag tu phan par dgoṅs pa yin no || ma ’dres pa’i yon tan rnam
par dbye ba’i tshigs su bcad pa |

spyod pa daṅ ni rtogs (3) pa daṅ || ye śes daṅ ni phrin las kyis || ñan thos raṅ saṅs rgyas
kun gyi || bla ma khyod la phyag ’tshal lo ||

’dir saṅs rgyas kyi chos ma ’dres pa spyod pas bsdus pa drug daṅ | rtogs pas bsdus pa drug daṅ
| ye śes kyis bsdus pa gsum daṅ | (4) phrin las kyi bsdus pa gsum gyis | de las gźan pa’i
sems can mchog | ñan thos daṅ raṅ saṅs rgyas rnams pas kyaṅ mchog tu gyur pa ñid kyis ||
bcom ldan ’das sems can thams cad kyi mchog ñid du yoṅs su bstan te || de la de bźin gśegs
pa la ’khrul (5) pa mi mṅa’ | ca co mi mṅa’ | bsñel ba mi mṅa’ | thugs mñam par ma bźags
pa mi mṅa’ | tha dad pa’i ’du śes mi mṅa’ | so sor ma brtags pa’i btaṅ sñoms mi mṅa’ źes
bya ba ni | saṅs rgyas kyi chos ma ’dres pa gaṅ dag saṅs rgyas kho na la mṅa’i | (6) gźan
dag la med pa spyod pas bsdus pa drug yin no || ’dun pa ñams pa mi mṅa’ | brtson ’grus daṅ
| dran pa daṅ | tiṅ ṅe ’dzin daṅ | śes rab daṅ | rnam par grol ba ñams pa mi mṅa’ źes bya
ba ni rtogs pas bsdus pa drug yin no || gaṅ ’das (7) pa’i dus la de bźin gśegs pa’i ye śes
ma chags ma thogs pa daṅ | ma ’oṅs pa daṅ | da ltar byuṅ ba’i dus la de bźin gśegs pa’i
ye śes ma chags ma thogs pa źes bya ba ni ye śes kyis bsdus pa gsum yin no || de bźin gśegs
pa’i sku’i phrin las thams (259b1) cad daṅ | gsuṅ gi phrin las thams cad daṅ || thugs kyi
phrin las thams cad ye śes sṅon du ’gro źiṅ ye śes kyi rjes su ’braṅ ba źes bya ba ni |
phrin las kyis bsdus pa gsum yin no || rnam pa thams cad mkhyen pa ñid rnam par dbye ba’i
tshigs su bcad (2) pa |

sku gsum dag gi byaṅ chub che || rnam pa kun brñes thams cad du || sems can kun gyi the tshom
dag || gcod pa khyod la phyag ’tshal lo ||

’dis ni sku gsum gyi rnam par thams cad byaṅ chub pa brñes pa’i phyir daṅ || śes bya thams cad
rnam par (3) thams cad du mkhyen pa’i phyir | bcom ldan ’das kyi rnam pa thams cad mkhyen
pa ñid yoṅs su bstan te | sku gsum ni ṅo bo ñid med pa pa daṅ | loṅs spyod rdzogs pa pa
daṅ | sprul pa pa’o || śes bya thams cad kyi rnam pa thams cad mkhyen pa ni | ’dir (4) lha
daṅ mi la sogs pa’i sems can thams cad kyi the tshom thams cad gcod pa’i phrin las kyis
bstan to || pha rol tu phyin pa drug yoṅs su rdzogs pa’i rnam par dbye ba’i tshigs su bcad
pa |

’dzin pa med ciṅ ñes pa med || rñog pa med ciṅ mi gnas pa || (5) mi g-yo chos rnams thams cad
la || sbros med khyod la phyag ’tshal lo ||

’dis ni pha rol tu phyin pa drug gi mi mthun pa’i phyogs mtha’ dag las ṅes par grol bas | bcom
ldan ’das kyi pha rol tu phyin pa drug yoṅs su rdzogs par brjod de | de (6) la ’dzin pa
ñid ni | loṅs spyod la kun tu ’dzin pa med pa’i phyir rig par bya’o || ñes pa med pa ñid
ni | lus la sogs pa’i las dri ma med pa’i phyir ro || rñog pa med pa ni | ’jig rten gyi chos
daṅ | sdug bsṅal dag gis sems rñog pa can du (7) mi byed pa’i phyir ro || mi gnas pa ñid
ni rtogs pa chuṅ du daṅ | dan don tsam la mi gnas pa’i phyir ro || mi g-yo pa ñid ni ||
rnam par mi g-yeṅ ba’i phyir ro || spros pa med pa ñid ni | rnam par rtog pa’i sbros pa thams
cad kun tu mi spyod pa’i phyir (260a1) ro || saṅs rgyas kyi mtshan ñid rnam par dbye ba’i
tshigs su bcad pa gñis te |

dam pa’i don ni grub pa ste || sa kun las ni ṅes par byuṅ || sems can kun gyi mchog tu gyur
|| sems can thams cad rnam grol mdzad ||

yon tan mi (2) zad mñam med ldan || ’jig rten dag daṅ dkyil ’khor na’aṅ || snaṅ la lha daṅ mi
rnams kyis || rnam pa kun tu mi mthoṅ ṅo ||

’dir ṅo bo ñid daṅ | rgyu daṅ | ’bras bu daṅ | las daṅ ldan pa daṅ | ’jug pa’i don drug gis
saṅs rgyas kyi mtshan ñid (3) yoṅs su bstan te | de la don dam pa grub pa ni | de bźin ñid
rnam par dag pa ste | de ni saṅs rgyas rnams kyi ṅo bo ñid kyi sku’o || byaṅ chub sems dpa’i
sa thams cad las ṅes par byuṅ ba ñid ni rgyu’o || sems can thams cad kyi mchog tu gyur
pa ñid ni (4) ’bras bu’o || sems can thams cad rnam par grol bar mdzad pa ñid ni las so ||
yon tan mi zad pa daṅ | mñam pa med pa daṅ ldan pa ñid ni ldan pa’o || ’jig rten gyi khams
sna tshogs su snaṅ ba ñid ni | sprul ba’i skus so || ’khor gyi (5) dkyil ’khor rnams na’aṅ
snaṅ ba ñid ni | loṅs spyod rdzogs pa’i skus so || rnam pa thams cad du mi snaṅ ba ñid
ni chos kyi skus te | ’jug pa’i rab tu dbye ba rnam pa gsum yin no ||

theg pa chen po mdo sde’i rgyan byaṅ chub sems dpa’ chen po rtogs pa rnam (6) par byaṅ chub
bśad pa las || spyod pa daṅ mthar thug pa’i skabs źes bya ba ste || le’u ñi śu rtsa gcig pa’o
| ||

