ṅo tsha ba rnam par dbye ba’i tshigs su bcad pa bcu drug ste ||ṅo tsha mi mthun phyogs spaṅs
daṅ || (2) rnam par mi rtog ye śes ldan || kha na ma tho med dman yul || sems can smin byed
brtan pa’i yin ||

’dis ni ṅo bo ñid daṅ | grogs daṅ | dmigs pa daṅ | las phun sum tshogs pas byaṅ chub sems dpa’i
ṅo tsha ba’i mtshan ñid rnam pa bźi ston te | yul kha na ma tho ba med ciṅ dman (3) pa
ni ñan thos daṅ raṅ saṅs rgyas kyi theg pa ste | de ni kha na ma tho ba med pa yaṅ yin la
| theg pa chen po bas dman pa yaṅ yin pas des kyaṅ byaṅ chub sems dpa’ ṅo tsha’o || ji ltar
sems can rnams yoṅs su smin par byed ce na || ṅo tsha ba de ñid la gźan dag rab tu ’god
(4) pa’i phyir ro || pha rol phyin pa drug po yi || mi mthun phyogs ni ’phel ba daṅ || gñen
po ’grib pas byaṅ chub sems || mi bzad ṅo tsha skye bar ’gyur || ’di ni byaṅ chub sems
dpa’ rnams kyi ’phel ba daṅ ’grib pas ṅo tsha ba yin te | pha rol tu phyin pa’i mi mthun pa’i
phyogs ’phel ba daṅ | (5) de’i gñen po yoṅs su ’grib pas śin tu ṅo tsha ba skye ba’i phyir
ro ||

brtan rnams pha rol phyin pa drug || bsten pa la ni le lo daṅ || ñon moṅs rjes su mthun chos
la || sbyor ba las kyaṅ ṅo tshar ’gyur ||

’di ni mi sbyor ba daṅ sbyor bas ṅo tsha ba yin te | pha rol tu phyin pa sgom pa la (6) mi sbyor
ba daṅ | ñon moṅs pa daṅ mthun pa’i chos dbaṅ po’i sgom bsdams pa la sogs pa la sbyor
bas ṅo tsha ba skye ba’i phyir ro |

mñam gźag ṅo bo ñid min chuṅ || ’briṅ daṅ dman pa’i sa pa daṅ || bsam pa dman daṅ ṅar bcas pa’i
|| ṅo tsha dman de las gźan lhag ||

’di ni ṅo (7) tsha ba chuṅ du daṅ chen po ste | tshigs su bcad pa ’di’i don ni | sṅar bśad pa’i
rjes su ’braṅs nas khoṅ du chud par bya’o || ’di man chad tshigs su bcad pa bźi daṅ gsum
gyis go rims bźin du ṅo tsha ba’i mi mthun pa’i phyogs daṅ | ṅo tsha ba’i skyon adaṅ |
yon tan gyi dbye ba ston (221a1) to ||

blo ldan ṅo tsha med pa ni || tshul bźin min pas ñon moṅs dag || daṅ du len ciṅ khoṅ khro daṅ
|| yal bar ’dor daṅ ṅa rgyal gyis || sems can rnams daṅ tshul khrims ’joms ||

źes bya ba ’dis ni bdag ñid la yaṅ gnod par byed la | gźan la (2) yaṅ gnod par byed | gñi ga
la yaṅ gnod par byed ces bstan to || tshul bźin ma yin bźes bya ba ni tshul bźin ma yin pa
yid la byed pas so || yal bar ’dor bas ji ltar sems can rnams ’joms śe na | sems can gyi
don la bag med pa’i phyir ro ||

’gyod pas ñams daṅ (3) bcas ’gyur źiṅ || bkur stis dman pa ’thob ’gyur des || dad ldan mi min
tshogs daṅ ni || ston pas kyaṅ ni btaṅ sñoms mdzad ||

rgyal sras chos daṅ mthun rnams kyis || rnam par smod ciṅ ’jig rten las || mthoṅ ba’i chos la
mi sñan ’thob || gźan du phyir źiṅ (4) mi khom skye ||

źes bya ba ’dis mi mthoṅ ba’i chos kyi kha na ma tho ba ’phel lo źes ston te | go rims bźin
du bdag ñid daṅ || gźan daṅ lha daṅ ston pa dag smod pa’i phyir daṅ | tshaṅs pa mtshuṅs par
spyod pa mkhas pa daṅ | chos ñid kyis rnam par smod pa’i phyir daṅ | phyogs (5) daṅ phyogs
mtshams su yaṅ sdig pa can gyi mi sñan pa ’byuṅ ba’i phyir ro ||

gźan du phyir źiṅ mi khom skye ||

źes bya ba ’dis ni tshe phyi ma’i kha na ma tho ba ’phel lo źes bstan te | mi khom pa rnams
su skye ba’i phyir ro ||

des na chos dkar thob pa daṅ || ma thob pa las rnam ñams (6) ’gyur ||

źes bya ba ’dis ni mthoṅ ba’i chos daṅ tshe phyi ma’i kha na ma tho ba ’phel lo źes bstan te
| dge ba’i chos thob pa las yoṅs su ñams pa daṅ | ma thob pa las yoṅs su ñams pa daṅ | go
rims bźin no ||

de phyir sdug bsṅal gnas pa daṅ || yid kyaṅ rnal du mi gnas ’gyur ||

(7) źes bya ba ’dis ni de las skyes pa’i sems kyi sdug bsṅal daṅ yid mi bde ba so sor myoṅ bar
’gyur ro źes bstan to ||

rgyal sras ṅo tsha ldan rnams la || ñes pa ’di dag kun mi ’byuṅ ||

źes bya ba ’di nas bzuṅ ste ṅo tsha ba’i yon tan yin par rig par bya ste | ’di ltar ñes pa ’di
(221b1) dag kyaṅ mi ’byuṅ bas so ||

mkhas pa rtag tu lha dag daṅ || mi rnams su ni yaṅ dag skye ||

źes bya ba ’di ni de’i rnam par smin pa’i ’bras bu yin no ||

blo ldan ṅo tshas myur du ni || rdzogs pa’i byaṅ chub tshogs rdzogs byed ||

ces bya ba ’di ni bdag po’i ’bras bu’o ||

rgyal ba’i sras (2) ni sems can rnams || smin byed skyo bar mi ’gyur ñid ||

ces bya ba ’di ni skyes bu byed pa’i ’bras bu yin no ||

de rtag mi mthun phyogs daṅ ni || gñen po bral daṅ mi ’bral ’gyur ||

źes bya ba ’dis ni bral ba daṅ rgyu mthun pa’i ’bras bu dag bstan te | ’di lta ste | mi mthun
(3) pa’i phyogs daṅ bral ba ñid daṅ gñen po daṅ ma bral ba ñid do ||

de ltar rgyal sras ṅo tsha ldan || phan yon de dag ’thob par ’gyur ||

źes bya bas ni | ji skad bśad pa’i ñes pa med pa daṅ yon tan daṅ ldan pa ’thob bo źes bstan
to ||

byis pa śin tu gos bzaṅ gyon yaṅ ni || khrel (4) daṅ bral phyir ñes pas dri ma can || rgyal
sras ṅo tsha śes pa’i gos can ni || dag ba pa med kyaṅ ñes pa’i dri ma bral ||

’dis ni ṅo tsha med pa ni de las gźan pa’i gos gyon yaṅ ñes pas dri ma can yin pa’i phyir la
| ṅo tsha daṅ ldan pa ni gcer bur ’dug kyaṅ dri ma med pa’i phyir | ṅo tsha ni gos (5) khyad
par du ’phags pa yin no źes ston to ||

rgyal ba’i sras ni khrel daṅ ldan gyur pa || nam mkha’ bźin du chos kyis mi gos ’gyur ||

chos kyis źes bya ba ni ’jig rten pa’i chos rnams so ||

rgyal sras rnams kyi naṅ du ’dus gyur pa || ṅo tsha śes pas brgyan pa mdzes pa yin ||

(6) tshigs su bcad pa ’dis ni ṅo tsha ba nam mkha’ daṅ rgyan daṅ ’dra ba ñid du ston to ||

byaṅ chub sems dpa’ rnams ni ṅo tsha bas || gdul ba rnams la ma bźin byams pa ñid ||

bskyab par bya ba’i sems can yal bar bor na ṅo tsha ba’i phyir ro ||

ṅo tsha ba ni ñes pa thams cad las || (7) ’khor ba kun tu sruṅ bar byed pa’aṅ yin ||

glaṅ po che daṅ rta’i tshogs la sogs pa daṅ ’dra ba’i phyir ro || gos la sogs pa’i dpe ’di rnams
kyis ṅo tsha bas gnas pa na ñon moṅs pa’i gñen po ñid daṅ | rgyu ba na ’jig rten gyi
chos kyi gñen po ñid daṅ chos mthun pa daṅ | (222a1) gnas pa daṅ mthun pa ñid daṅ | sems can
yoṅs su smin par byed pa daṅ mthun pa ñid daṅ | ñon moṅs pa can ma yin par ’khor ba daṅ
mthun pa ñid ston to ||

kun la daṅ du len pa daṅ || kun la daṅ du mi len źiṅ || kun la mi ’jug ’jug pa ni || khrel ldan
(2) khrel bas byas pa’i rtags ||

’dis ni ṅo tsha ba daṅ ldan pa’i rtags ṅo tsha bas byas pa rnam pa bźi ston te | ’di lta ste
| ñes pa thams cad la daṅ du mi len źiṅ mi ’jug pa daṅ | yon tan thams cad la daṅ du len
źiṅ ’jug pa’o ||

raṅ gi sems kyis khrel sgom pa || chos la mos daṅ bsam pa daṅ || (3) dbaṅ ’byor ba daṅ mi rtog
daṅ || gcig pa ñid kyis gtso bo yin ||

źes bya ba ’di’i bśad pa ni sṅa ma bźin no || brtan pa rnam par dbye ba’i tshigs su bcad pa
bdun te |

byaṅ chub sems dpa’i brten pa ni ||de las gźan pa thams cad las || mtshan ñid daṅ ni rab dbye
daṅ || mi (4) ’gyur bas ni khyad par ’phags ||

brtson ’grus tiṅ ’dzin śes rab ni || sñiṅ stobs sran thub brtan bar ’dod || gaṅ phyir gsum gyis
byaṅ chub sems || ’jigs pa med par rab tu ’jug ||

’dis ni brtan pa’i mtshan ñid rnam graṅs daṅ bcas sgrub pa daṅ bcas par bśad de | (5) brtson
’grus la sogs pa ni mtshan ñid do || sñiṅ stobs la sogs pa ni rnam graṅs so || lhag ma ni
sgrub pa’o || ji ltar gsum po ’dis ’jigs pa med par rab tu ’jug ce na |

źum daṅ g-yo daṅ rmoṅs pa yis || bya ba rnams la ’jigs pa skye || de phyir gñug ma gsum la ni
|| (6) brtan pa’i miṅ du śes par bya ||

bya ba thams cad la ’jigs pa ni yaṅ na ni źum pa’i sems kyis skye ste | de la mi spro ba’i phyir
ro || yaṅ na ni g-yo ba’i sems kyis te | sems rnal du mi gnas pa’i phyir ro || yaṅ na
ni rmoṅs pas te | de’i thabs mi śes pa’i phyir ro || de dag gi (7) gñen por ni go rims bźin
du brtson ’grus la sogs pa ste | de lta bas na brtson ’grus la sogs pa gñug ma gsum la
brtan pa źes bya bar rig par bya’o || gñug ma źes bya ba ni so sor brtag pa med par byed pa’o
||

raṅ bźin daṅ ni smon lam daṅ || lta ba med pa ñid daṅ ni || (222b1) sems can log par sgrub pa
daṅ || zab ciṅ rgya che thos pa daṅ ||

gdul bya gdul bar dka’ ba daṅ || rgyal sku bsam gyis mi khyab daṅ || dka’ ba dag ni sna tshogs
daṅ || ’khor ba gtoṅ ba med ñid daṅ ||

de ñid ñon moṅs med pa la || brtan pa’i brtan pa skye ba ni || de las gźan (2) daṅ mi mtshuṅs
te || brtan ldan rnams kyi mchog tu ’dod ||

tshigs su bcad pa gsum po ’dis ni brtan pa’i rab tu dbye ba ston te | go rims bźin du rigs daṅ
| sems bskyed pa daṅ | raṅ gi don daṅ | gźan gyi don daṅ | de kho na ñid kyi don daṅ |
mthu daṅ | sems (3) can yoṅs su smin par byed pa daṅ | byaṅ chub mchog gi sgo nas so || de
la mi lta ba ñid ni raṅ gi don la źugs pa lus daṅ srog la mi lta ba ñid las rig par bya’o
|| yaṅ dka’ ba spyod pa daṅ | bsams bźin du srid par skye ba daṅ | de na kun nas ñon moṅs
ba med pa’i sgo nas kyaṅ (4) rab tu dbye ba yin no ||

phye ma leb daṅ ’dab chags daṅ || rgya mtsho dag gis ri rab ltar || brtan pa grogs ṅan sdug
bsṅal daṅ || zab mo thos pas mi g-yos so ||

’dis ni byaṅ chub sems dpa’i brtan pa’i mi ’gyur ba ñid ston te | dpe gsum ni gsum gyis mi g-yos
pa daṅ (5) go rims bźin du rig par bya’o || mi skyo ba’i rnam par dbye ba’i tshigs su
bcad pa gñis te |

byaṅ chub mi skyo mñam med pa || gźi gsum thos pas mi ṅoms daṅ || brtson ’grus che daṅ sdug
bsṅal la || khrel daṅ brtan la brtan pa ste ||

byaṅ chub che la ’dun pa drag || (6) blo ldan rnams kyi mi skyo ba || sa rnams la ni ma rdzogs
daṅ || rdzogs daṅ śin tu rdzogs par ’dod ||

’di gñis kyis ni gźi daṅ | rten daṅ | ṅo bo ñid daṅ | rab tu dbye ba’i sgo nas mi skyo ba bstan
te | gźi gsum ni thos pas mi ṅoms pa daṅ | yun riṅ por brtson ’grus rtsom (7) pa daṅ |
’khor ba’i sdug bsṅal la’o || khrel yod pa daṅ brtan pa la brten nas de dag gis skyo ba skyes
nas ṅo tsha źiṅ mi skyo bar yaṅ byed do || byaṅ chub chen po la ’dun pa drag po źes bya
ba ni ṅo bo ñid de | ’dun pa log na skyo bar ’gyur bas so || ma rdzogs pa ni mos pas spyod
pa’i sa (223a1) la’o || rdzogs pa ni sa bdun po dag la’o || śin tu rdzogs pa ni de yan
chad kyi sa la ste ’di ni rab tu dbye ba yin no || bstan bcos śes pa ñid kyis tshigs su bcad
pa gñis te |

brtan pa’i bstan bcos śes pa ñid || gźi daṅ ched du bya ba daṅ || las (2) daṅ mtshan ñid dag
daṅ ni || mi zad ñid daṅ ’bras bu ni |

yaṅ dag ’grub pas khyad par ’phags || tiṅ ṅe ’dzin daṅ gzuṅs sogs bsdus || sems can smin par
byed pa daṅ || dam chos ’dzin par byed pa’aṅ yin ||

de la bstan bcos śes pa ñid kyi gźi ni rig pa’i gnas lṅa (3) ste | naṅ rig pa daṅ | gtan tshigs
rig pa daṅ | sgra rig pa daṅ | gso ba rig pa daṅ | bzo’i las kyi gnas rig pa’o || ched
du bya ba ni | raṅ daṅ gźan gyi don bya ba’o || las ni gźi daṅ po la bdag ñid sgrub ciṅ gźan
dag la yaṅ de yaṅ dag par ston pa daṅ | gñis pa la de’i (4) skyon yoṅs su śes śiṅ pha
rol rgol ba tshar bcad pa daṅ | gsum pa la bdag ñid ṅes pa’i tshig bzaṅ po brjod ciṅ gźan
yid ches par byed pa daṅ | bźi pa la gźan dag gi nad rab tu źi bar byed pa daṅ | lṅa pa la
gźan dag la de bgo bśa’ byed pa’o || bstan bcos śes pa ñid (5) kyi mtshan ñid ni gźi lṅa
po ’di dag ñid thos śiṅ ’dzin pa daṅ | tshig gis byaṅ ba daṅ | yid kyis brtag pa daṅ | mthoṅ
bas legs par rtogs pa dag yin te | thos nas go rims bźin du de ’dzin pa daṅ | kha ton byed
pa daṅ | ci rigs par de dag gi skyon daṅ yon tan khoṅ du chud (6) pa’i sgo nas rab tu
daṅ pa’i yid kyis don sems pa daṅ | legs par bśad pa daṅ ñes par bśad pa dmigs phyed pa’i
phyir ro || mi zad pa ñid ni phuṅ po’i lhag ma med pa’i mya ṅan las ’das pa na yaṅ mi zad
pa’i phyir ro || ’bras bu yaṅ dag par ’grub pa ni chos thams cad rnam pa thams cad (7) du
mkhyen pa ñid do || byaṅ chub sems dpa’ rnams kyi bstan bcos śes pa ñid de yaṅ tiṅ ṅe ’dzin
gyi sgo dag daṅ | gzuṅs kyi sgo dag gis bsdus la sems can yoṅs su smin par byed pa yaṅ yin
te | tiṅ ṅe ’dzin gyi sgo dag nas de’i bya ba bsgrub pa’i phyir ro || dam pa’i chos ’dzin
par byed pa (223b1) yaṅ yin te | gzuṅs dag gis de ’dzin pa’i phyir ro || ’jig rten śes
pa ñid kyi tshigs su bcad pa bźi ste |

brtan rnams ’jig rten śes pa ñid || lus daṅ ṅag daṅ yid daṅ ni || bden ba śes pas mñam pa med
|| de la gźan pa dag las ’phags ||

ji ltar lus kyis śe na | bśad (2) pa |

brtan rnams rtag tu ’dzum par byed ||

ji ltar ṅag gis śe na | bśad pa |

gsoṅ po dag tu smra ba yin ||

de yaṅ ci’i phyir źe na | bśad pa |

sems can snod du bya ba’i phyir ||

don gaṅ gi ched du sems can snod du bya źe na | bśad pa |

dam chos bsgrub par bya ba’i phyir ||

(3) ji ltar bden pa śes pas źe na | bśad pa |

gaṅ phyir bden pa gñis las ni || ’jig rten rnam dag ’byuṅ bar ’dod || gñis kyis nub ’gyur de
yi phyir || de śes ’jig rten śes źes bya ||

bden ba gñis kyis ni ’jig rten ’khor bar yaṅ daṅ yaṅ du ’byuṅ ste | gaṅ daṅ gaṅ gis (4) ’byuṅ
ba’i phyir ro || ’gog pa daṅ lam gyi bden pa gñis kyis ni nub par ’gyur te | gaṅ yin pa
daṅ | gaṅ gis nub par ’gyur ba’i phyir ro || de lta bas na de śes pa ni ’jig rten śes pa źes
bya ste | ’jig rten ’byuṅ ba daṅ nub par ’gyur ba śes pa rab daṅ ldan pa’i phyir ro ||

de (5) dag źi bya thob bya’i phyir || blo ldan bden pa rnams la sbyor || gaṅ gis blo ldan bden
śes phyir || ’jig rten śes źes ṅes par brjod ||

’dis ni ’jig rten śes pa ñid kyi las bstan te || de la źi bar bya ba ni sdug bsṅal daṅ kun ’byuṅ
gi bden pa dag go || thob par bya ba ni ’gog (6) pa daṅ lam gyi bden pa dag go || ston
pa rnam par dbye ba’i tshigs su bcad pa rnam pa gsum ste |

gtsug lag bstan pa’i chos daṅ ni || de don dgoṅs pa can daṅ ni || ṅes don tshad ma ldan pa daṅ
|| de yi brjod med thob pa’o ||

’di ni ston pa rnams kyi mtshan ñid do || de la tshad ma (7) daṅ ldan pa’i don ni ston pa tshad
mar gyur pa’am | des tshad mar mdzad pas ṅes par byas śiṅ rnam par phye ba gaṅ yin pa’o
|| brjod pa med pa thob pa ni rtogs pa’i ye śes ’jig rten las ’das pa ste | de ni brjod
du med pa’i phyir ro || lhag ma ni don go bar zad do ||

spoṅ daṅ ji skad (224a1) bśad pa daṅ || log par yaṅ dag śes pa daṅ || brjod daṅ bcas pa ’thob
pa daṅ || ’dir ni dgag par bstan pa yin ||

ston pa daṅ po la ni gtsug lag gi chos spoṅ ba’i gaṅ zag dgag par bstan to || gñis pa la ni
tshig ’bru sgra ji bźin gyi don te dgoṅs (2) pa can gyi don ni ma yin no || gsum pa la ni
log par bsams pa’i don phyin ci log tu draṅs pa’o || bźi pa la ni brjod pa daṅ bcas pa’i śes
pa so so raṅ gis rig par bya ba ma yin pa’o ||

mos daṅ rnam par dpyod pa daṅ || gźan las ji bźin thos pa daṅ || brjod pa med pa’i ye śes (3)
las || brtan rnams ñams par mi ’gyur ro ||

’di ni ston pa’i phan yon yin te | ston pa daṅ pos ni gtsug lag gi chos la mos pa las ñams par
mi ’gyur ro || gñis pas ni bdag ñid kyi dgoṅs pa can gyi don dpyod pa las so || gsum pas
ni gźan las de’i don gyi tshul phyin (4) ci ma log par thos pa las so || bźi pas ni ’jig
rten las ’das pa’i ye śes las so || so so yaṅ dag par rig pa rnam par dbye ba’i tshigs su
bcad pa bźi ste ||

rnam graṅs daṅ ni mtshan ñid daṅ || tshig daṅ ye śes śes pa’i phyir || byaṅ chub sems dpa’i
yaṅ dag rig | bźi (5) bo mtshuṅs pa med par ’dod ||

daṅ po ni rnam graṅs śes pa de || don re re’i miṅ gi rnam graṅs ji sñed śes pa yin no || gñis
pa ni mtshan ñid śes pa ste | don gaṅ yin pa de’i miṅ śes pa yin no || gsum pa ni tshig
śes pa ste || yul mi so so’i skad gaṅ dag yin pa śes pa’o || (6) bźi pa ni ye śes śes pa ste
|| bdag ñid kyi spobs pa gaṅ yin pa ste || ’di ni so so yaṅ dag par rig pa rnams kyi mtshan
ñid yin no ||

bstan pa la ni rab brtson pa’i || gaṅ daṅ gaṅ gis ston pa ni || chos daṅ don ni gñis po dag
| tshig daṅ (7) śes pa kho nas ston ||

chos ni bstan daṅ bśad phyir daṅ || rnam pa kun du gñis thob phyir || rgol ba rnams kyi lan
’debs phyir || so so yaṅ dag rig pa bźi ||

źes bya ba ni bźi ñid kyi rgyu yin no || bstan pa la rab tu brtson pa’i gaṅ źig gaṅ gis ston
pa de la ye śes (224b1) dgos so || gaṅ źig ston ce na | chos daṅ don no || gaṅ gis ston ce
na | tshig gi śes pas so || de la chos daṅ don dag ston pa ni chos bstan pa daṅ bśad pa’i
phyir ro || tshig gis ston pa ni gñis po de ñid rnam pa thams cad du thob par byed pa’i
phyir ro || śes pas ston (2) pa ni rgol ba rnams kyi lan ’debs pa’i phyir ro || de bas na
gaṅ źig gaṅ gis ston pa de śes pa’i phyir | so so yaṅ dag par rig pa bźir rnam par gźag go
||

mñam ñid so so raṅ rig nas || phyis ni rab tu śes pa yin || the tshom thams cad gcod byed pa
|| so so yaṅ dag rig par brjod ||

’dis ni so (3) so yaṅ dag par rig pa rnams kyi ṅes pa’i tshig daṅ las bstan te | ’jig rten las
’das pa’i ye śes kyis chos thams cad mñam pa ñid de bźin ñid so so raṅ gis rig nas | dus
phyis de’i rjes la thob pa’i śes pas rnam graṅs la sogs pa rab tu śes pa ni so so yaṅ dag
par rig (4) pa źes bya ba’i ṅes pa’i tshig yin no || gźan dag gi the tshom thams cad gcod
par byed pa źes bya ba ni las yin no || tshogs rnam par dbye ba’i tshigs su bcad pa rnam
pa bźi ste |

byaṅ chub sems dpa’ rnams kyi tshogs || bsod nams ye śes mtshuṅs pa med || (5) gcig gis ’khor
bar mṅon mtho byed || gźan gyis ñon moṅs med par ’khor ||

’dis ni tshogs gaṅ yin pa daṅ gaṅ gi don du yin pa de bstan to || tshogs ni rnam pa gñis te
|| bsod nams kyi tshogs daṅ | ye śes kyi tshogs so || de la bsod nams kyi tshogs (6) kyis
ni ’khor ba na mṅon par mtho bar ’gyur ro || ye śes kyi tshogs kyis ni kun nas ñon moṅs pa
med par ’khor bar ’gyur ro ||

sbyin daṅ tshul khrims bsod nams kyi || tshogs yin śes rab ye śes kyi || gsum po gźan ni gñis
ka ste || lṅa char yaṅ ni ye śes (7) tshogs ||

’dis ni pha rol tu phyin pa rnams kyis tshogs gñis po de bsdus par ston te | bzod pa daṅ brtson
’grus daṅ bsam gtan gyi stobs kyis ni gñi ga byed do || de lta bas na gsum po ni tshogs
gñi ga yin no || yaṅ pha rol tu phyin pa lṅa po thams cad śes (225a1) rab tu yoṅs su bsṅos
pa’i sgo nas ye śes kyi tshogs yin par rig par bya’o ||

rgyun du sgom pa thob nas ni || dge la yaṅ daṅ yaṅ du sgrub || brtan pa’i tshogs gaṅ yin pa
de || don kun sgrub par byed pa yin ||

’di ni tshogs kyi ṅes pa’i tshig daṅ las yin te || sam (2) źes bya ba ni rgyun du’o || bha źes
bya ba ni sgom pa thob nas so || ra źes bya ba ni yaṅ daṅ yaṅ du sgrub pa’o || don thams
cad sgrub par byed pa źes bya ba ni las te | raṅ daṅ gźan gyi don dag sgrub pa’i phyir ro
||

’jug daṅ mtshan ma med pa daṅ || lhun gyis grub par bya ba daṅ || dbaṅ bskur (3) mthar thug
bya ba’i phyir || brtan rnams tshogs ni sgrub par byed ||

’di ni tshogs kyi rab tu dbye ba ste | de la mos pas spyod pa’i sa’i tshogs ni sa la ’jug pa’i
phyir yin no || sa drug po dag gi ni mtshan ma med pas bdun pas bsdus pa’i phyir yin te
| de na mtshan ma kun tu mi spyod pa’i phyir (4) ro || sa brgyad pa’i ni lhun gyis grub pa
ste | de las gźan pa’i sa gñis bsdus pa’i phyir yin no || de gñis kyi tshogs ni dbaṅ bskur
ba’i ste | sa bcu pas bsdus pa’i phyir yin no || de’i tshogs ni mthar thug pa ste | saṅs
rgyas kyis ses bsdus pa’i phyir yin no || dran (5) pa ñe bar gźag pa rnam par dbye ba’i
tshigs su bcad pa rnam pa gsum ste ||

blo ldan dran pa ñer gźag pa || sgom pa rnam pa bcu bźi yis || mtshuṅs pa med pa’i phyir na
de || de las gźan las khyad par ’phags ||

bcu bźi po gaṅ dag gis śe na |

brten daṅ gñen po dag (6) daṅ ni || de bźin du ni ’jug pa daṅ || dmigs pa daṅ ni yid byed daṅ
|| thos pas sgom pa khyad par ’phags ||

mthun daṅ rjes su ’jug pa daṅ || yoṅs su śes daṅ skye ba daṅ || chen po daṅ ni mchog ñid daṅ
|| bsgom daṅ yaṅ dag ’grub pas gźan ||

źes bya ba (7) rnam pa bcu bźi po ’di dag gis byaṅ chub sems dpa’ rnams kyi dran pa ñe bar gźag
pa bsgom pa khyad par du ’phags te | rten gyis ji lta bu źe na | theg pa chen po thos
pa daṅ bsams pa daṅ bsgoms pa las byuṅ ba’i śes rab la brten nas so || gñen pos ji lta bu
źe na | lus (225b1) la sogs pa’i chos la bdag med par ’jug pa’i sgo nas phyin ci log bźi’i
gñen po mi gtsaṅ ba daṅ | sdug bsṅal ba daṅ | mi rtag pa daṅ | bdag med pa’i ’du śes rnams
kyi yaṅ gñen po yin pa’i phyir ro || ’jug pas ji lta bu źe na | dran pa ñe bar gźag pa bźis
go (2) rims bźin du bdag ñid kyaṅ sdug bsṅal daṅ | kun ’byuṅ ba daṅ | ’gog pa daṅ | lam
gyi bden pa la ’jug ciṅ gźan dag kyaṅ ’dzud pa’i phyir te | dbus daṅ mtha’ rnam par ’byed
pa las ji skad bśad pa lta bu yin no || dmigs pas ji lta bu źe na | sems can thams cad (3)
kyi lus la sogs pa la dmigs pa’i phyir ro || yid la byed pas ji lta bu źe na | lus la sogs
pa mi dmigs pa’i phyir ro || thob pas ji lta bu źe na | lus la sogs pa daṅ bral bar bya
ba’i phyir yaṅ ma yin | mi ’bral bar bya ba’i phyir yaṅ ma yin no || mthun pas ji lta bu
źe na | (4) pha rol tu phyin pa daṅ mthun pas de’i mi mthun pa’i phyogs kyi gñen po yin pa’i
phyir ro || rjes su ’jug pas ji lta bu źe na | ’jig rten pa daṅ | ñan thos daṅ | raṅ saṅs
rgyas rnams kyi yaṅ rjes su ’jug pas de dag la de bstan pa’i phyir de daṅ ldan pa’i dran
pa ñe bar gźag pa bsgom pa’i phyir ro || (5) yoṅs su śes pas ji lta bu źe na | lus ni sgyu
ma lta bu ñid du yoṅs su śes pas te | de kho na bźin du yaṅ dag pa ma yin pa’i ṅo bo snaṅ
ba’i phyir ro || tshor ba ni rmi lam lta bu ñid du yoṅs su śes pas te | de kho na bźin
du log par ñams su myoṅ ba’i phyir ro || sems ni nam mkha’ bźin du raṅ (6) bźin gyis ’od
gsal bar yoṅs su śes pas so || chos rnams ni nam mkha’ glo bru gyi rdul daṅ du ba daṅ sprin
daṅ khug rnas khebs pa bźin du glo bur ba ñid du yoṅs su śes pas so || skye bas ji lta bu
źe na | bsams bźin du srid par skye ba na ’khor los sgyur ba la sogs par gyur ba’i lus (7)
daṅ tshor ba la sogs pa khyad par du ’phags pa phun sum tshogs śiṅ de la kun nas ñon moṅs
pa med pas so || chen pos ji lta bu źe na | raṅ bźin gyis dbaṅ po rno ba ñid kyis dran
pa ñe bar gźag pa bsgom pa chuṅ du yaṅ de las gźan pa dag las che ba’i phyir ro || mchog ñid
kyis ji lta bu źes (226a1) na | bsgom pa yoṅs su grub pa rnams ’dres pa ñe bar ’dres pa
lhun gyis grub par bsgom pa’i phyir ro || bsgoms pas ji lta bu źe na | śin tu bsgoms pas
phuṅ po’i lhag ma med pa’i mya ṅan las ’das pa na yaṅ de mi zad pa’i phyir ro || yaṅ dag par
’grub pas ji (2) lta bu źe na | sa bcu daṅ saṅs rgyas kyis ñid du yaṅ dag par ’grub pa’i
phyir ro || yaṅ dag par spoṅ ba rnam par dbye ba’i tshigs su bcad pa lṅa ste |

brtan pa rnams kyi yaṅ dag spoṅ || lus can kun daṅ mtshuṅs pa med || dran pa ñe bar gźag pa
yi || ñes pa rnams kyi gñen (3) por sgom ||

dran pa ñe bar gźag pa bsgom pa ji skad bśad pa de dag gi mi mthun pa’i phyogs ñes pa rnams
kyi gñen por yaṅ dag par spoṅ ba bsgom mo źes bya ba ni yaṅ dag par spoṅ ba’i spyi’i mtshan
ñid yin no || rab tu dbye ba ni |

’khor ba ñe bar spyad pa daṅ || sgrib pa dag ni (4) dor ba daṅ || yid la byed pa dor ba daṅ
|| sa rnams la ni ’jug pa daṅ ||

mtshan ma med par gnas pa daṅ || luṅ bstan pa ni thob pa daṅ || sems can rnams yoṅs smin bya
daṅ || dbaṅ ni bskur bar bya ba daṅ ||

źiṅ rnams dag par bya phyir daṅ || mthar thug ñid du bya ba’i phyir || (5) byaṅ chub sems dpa’
blo ldan rnams || mi mthun phyogs kyi gñen por sgom ||

’di ni yaṅ dag par spoṅ ba bsgom pa’i rab tu dbye ba ste || ’khor ba’i phun sum tshogs pa rnams
la kun nas ñon moṅs pa med par yoṅs su loṅs spyod pa daṅ | sgrib pa lṅa dor ba daṅ | ñan
thos daṅ raṅ (6) saṅs rgyas kyi yid la byed pa dor ba daṅ | sa la ’jug pa daṅ | sa bdun
pa la mtshan ma med par gnas pa daṅ | sa brgyad pa la luṅ bstan pa thob pa daṅ | dgu pa la
sems can rnams yoṅs su smin par bya ba daṅ | bcu pa la dbaṅ bskur ba daṅ | gsum car la źiṅ
rnam par dag (7) par bya ba’i phyir daṅ | saṅs rgyas kyis la mthar thug par bya ba’i phyir
| mi mthun pa’i phyogs gaṅ dag yin pa de dag gi gñen por yaṅ dag par spoṅ ba bsgom par
rig par bya ste | ’di ni de’i rab tu dbye ba yin no ||

’dun pa la ni brten nas su || rnal ’byor rgyu mtshan bcas bsgom (226b1) pa || yaṅ dag spoṅ ba
thams cad la || gñen po źes ni ṅes par brjod ||

’di ni ’dun pa bskyed do || ’bad do || brtson ’grus rtsom mo || sems rab tu ’dzin to || yaṅ
dag par rab tu ’jog go źes bya ba’i tshig ’di rnams kyi don bstan te | ’dun pa la brten nas
źi gnas daṅ lhag (2) mthoṅ źes bya ba’i rnal ’byor bsgom źiṅ ’bad do || bsgom pa de yaṅ
źi gnas daṅ | rab tu ’dzin pa daṅ || btaṅ sñoms kyi rgyu mtshan dag daṅ lhan cig bsgom ste
| de lta bas na rgyu mtshan daṅ bcas pa yin no || yaṅ ji ltar bsgom źe na | ’di ltar źi gnas
daṅ rab tu ’dzin pa’i (3) ñe ba’i ñon moṅs pa źum pa daṅ rgod pa dag gi gñen por brtson
’grus rtsom mo || brtson ’grus ji ltar rtsom źe na | sems rab tu ’dzin to || yaṅ dag par
rab tu ’jog go || de la rab tu ’dzin pa ni śes rab kyis so || yaṅ dag par rab tu ’dzin pa
ni źi gnas kyis so || mñam (4) pa thob nas ni btaṅ sñoms su ’jog ste | rnal ’byor bsgom pa
’di ni yaṅ dag par spoṅ ba’i rab tu dbye ba ji skad bśad pa thams cad la gñen po źes bya’o
|| rdzu ’phrul gyi rkaṅ pa rnam par dbye ba’i tshigs su bcad pa rnam pa lṅa ste |

brtan pa rnams kyi rdzu ’phrul gyi || rkaṅ pa mtshan ñid (5) mchog ldan bźi || bdag ñid daṅ
ni gźan dag gi || don kun ’grub pa’i phyir skye’o ||

’jig rten daṅ ’jig rten las ’das pa’i don thams cad ’grub par rig par bya ste | lhag ma ni don
go bar zad do ||

rten daṅ rab tu dbye ba daṅ || thabs daṅ mṅon par sgrub pa yi || blo ldan rdzu (6) ’phrul rkaṅ
pa rnams || rnam pa kun tu rnam gźag ’dod ||

bstan pa’i ’di’i bśad pa ni lhag ma yin te |

bsam gtan pha rol phyin brten nas || rab tu dbye ba dag daṅ thabs || rnam bźi mṅon par sgrub
pa ni || rnam pa drug tu brjod pa yin ||

bsam gtan gyi pha rol tu phyin (7) pa la brten nas ’dun pa daṅ brtson ’grus daṅ | sems daṅ dpyod
pa’i tiṅ ṅe ’dzin gyi dbye bas rab tu dbye ba rnam pa bźi’o || thabs kyaṅ rnam pa bźi
kho na’o || mṅon par sgrub pa ni rnam pa drug go || thabs rnam pa bźi gaṅ źe na |

gcig ni ’bad par byed pa ste || gñis pa (227a1) phan ’dogs bdag ñid yin || gsum pa gtod par
byed pa ste || bźi pa gñen po pa yin no ||

spoṅ ba’i ’du byed brgyad las ’dun pa daṅ rtsol ba daṅ dad pa ni ’bad par byed pa’i thabs te
| daṅ ciṅ don du gñer na ’bad pa’i phyir ro || śin tu sbyaṅs pa ni phan (2) ’dogs par byed
pa’o || dran pa daṅ śes bźin ni ñe bar gtod par byed pa ste | gcig gis sems dmigs pa las
mi ’phro bar byed pa’i phyir daṅ | gñis pas ’phro ba rab tu śes pa’i phyir ro || sems pa
daṅ btaṅ sñoms ni gñen po’i thabs yin te | ñe ba’i ñon moṅs pa źum (3) pa daṅ rgol pa dag
daṅ | ñon moṅs pa rnams kyi gñen po yin pa’i phyir ro || mṅon par sgrub pa rnam pa drug gaṅ
źe na |

mthoṅ ba daṅ ni gdams ṅag daṅ || gnas pas rnam par rtse ba daṅ || smon lam daṅ ni dbaṅ dag daṅ
|| chos thob pa ni sgrub pa’i phyir ||

de la mthoṅ ba ni (4) spyan rnam pa lṅa po śa’i spyan daṅ | lha’i spyan daṅ | śes rab kyi spyan
daṅ || chos kyi spyan daṅ | saṅs rgyas kyi spyan no || gdams ṅag ni mṅon par śes pa drug
ste | de dag gis go rims bźin du ñe bar soṅ nas skad daṅ sems daṅ ’oṅ ba daṅ ’gro ba rig
par byas nas ṅes par ’byuṅ bar bya (5) ba’i phyir ’doms pa’i phyir ro || gnas pas rnam par
rtse ba ni | ’di ltar byaṅ chub sems dpa’ rnams tiṅ ṅe ’dzin gyis sprul pa la sogs pa rnam
pa du mas rnam par rtse ba yin no || smon lam ni smon lam śes pa gaṅ gis byaṅ chub sems
dpa’ smon lam gyi stobs can rnams (6) smon lam khyad par can gyis rnam par rtse ba’o ||
de dag gi lus daṅ ’od daṅ dbyaṅs ni bgraṅ bar sla ba ma yin te | rgyas par sa bcu pa’i mdo
las ji skad ’byuṅ ba lta bu yin no || dbaṅ yaṅ de ñid las | dbaṅ bcu ji skad bstan pa lta
bu yin no || chos thob pa ni stobs daṅ mi ’jigs (7) pa daṅ saṅs rgyas kyi chos ma ’dres pa
rnams thob pa ste || de ltar na ’di ni mthoṅ ba la sogs pa mṅon par sgrub pa rnam pa drug
yin no || dbaṅ po rnam par dbye ba’i tshigs su bcad pa ||

byaṅ chub spyod daṅ thos mchog daṅ || źi gnas lhag mthoṅ dad sogs kyi || gźi yin par (227b1)
ni śes bya ste || don grub byed pa’i skabs kyis so ||

dad pa’i dbaṅ po’i gźi ni byaṅ chub ste dmigs pa źes bya ba’i don to || brtson ’grus kyi dbaṅ
po’i gźi ni byaṅ chub sems dpa’i spyod pa’o || dran pa’i dbaṅ po’i gźi ni theg pa chen pos
bsdus pa’i thos pa’o || tiṅ ṅe ’dzin gyi (2) dbaṅ po’i gźi ni źi gnas so || śes rab kyi
dbaṅ po’i gźi ni lhag mthoṅ ṅo || de dag gi don gyi skabs kho nas dad pa la sogs pa ’di dag
dbaṅ byed pa’i don gyis dbaṅ po rnams źes bya’o || stobs rnam par dbye ba’i tshigs su bcad
pa |

dad sogs sa la ’jug pa ste || kun nas (3) ñon moṅs can du ’dod || mi mthun phyogs ñam chuṅ bas
yaṅ || de dag ñid la stobs źes bya ||

tshigs su bcad pa ’di’i don go bar zad do || byaṅ chub kyi yan lag rnam par dbye ba’i tshigs
su bcad pa rnam pa bdun te ||

sar źugs pa la byaṅ chub kyi || yan lag rnam par gźag par (4) brjod || chos rnams daṅ ni sems
can kun || mñam pa ñid du rtogs phyir ro ||

’dis ni gnas skabs gaṅ du gaṅ źig rtogs pas byaṅ chub kyi yan lag rnams rnam par gźag pa de
bstan te | sa la źugs pa’i gnas skabs na go rims bźin du chos la bdag med pa daṅ bdag daṅ
(5) gźan la mñam pa ñid kyis chos thams cad daṅ sems can thams cad mñam pa ñid du rtogs pa’i
phyir ro | ’di man chad ni byaṅ chub kyi yan lag rnams ’khor lo la sogs pa rin po che sna
bdun daṅ chos mthun par ston to ||

śes bya ma rgyal rgyal bya’i phyir || dran pa dag ni kun tu (6) spyod ||

śes bya ma rgyal ba rgyal bar bya ba’i phyir te | dper na ’khor los sgyur ba’i ’khor lo rin
po che yul ma phebs pa ’phebs pa lta bu’o ||

’di yi rnam ’byed rtog pa yi || mtshan ma thams cad ’joms par byed ||

dper na glaṅ po rin po ches phyir rgol ba ’joms par byed pa (7) lta bu’o ||

’di yi brtson ’grus ma lus pa || myur du rtogs par bya phyir ’jug |

mṅon par śes pa myur ba ñid bsgrub pa’i phyir te | dper na rta rin po ches myur dus chen po
rgya mtsho’i mthas klas par ’gro ba lta bu’o ||

chos kyi snaṅ ba rnam ’phel ba’i || dga’ bas rtag tu (228a1) rgyas par ’gyur ||

byaṅ chub sems dpa’ brtson ’grus brtsams pa’i chos kyi snaṅ ba rnam par ’phel bar ’gyur ro ||
des na rtag tu lus thams cad dga’ bas tshim par byed de | dper na nor bu rin po che’i snaṅ
ba’i khyad par gyis ’khor los sgyur ba’i rgyal (2) po dga’ bar byed pa lta bu’o ||

sgrib pa kun las thar pa’i phyir || śin tu sbyaṅs pas bde ba ’thob ||

gnas ṅan len thams cad yaṅ dag par bcom pa’i phyir te | dper na bud med rin po ches ’khor los
sgyur ba’i rgyal po dga’ ba ñams su myoṅ ba lta bu’o ||

tiṅ ṅe (3) ’dzin las bsams pa’i don || ’byor pa ñe bar skye bar ’gyur ||

dper na ’khor los sgyur ba’i ’byor pa khyim bdag rin po che las grub pa lta bu’o ||

btaṅ sñoms kyis ni thams cad du || ’di ni ji ltar ’dod bźin gnas || rjes la thob daṅ mi rtog
pa’i || gnas pas (4) mchog ni rtag tu gnas ||

btaṅ sñoms źes bya ba ni rnam par mi rtog pa’i ye śes te | des byaṅ chub sems dpa’ thams cad
du ji ltar ’dod pa bźin du gnas te | de’i rjes la thob pa’i gnas pas gźan ’bul źiṅ gźan ’dor
ba’i phyir daṅ | rnam par mi rtog pa’i gnas pas (5) de la rtsol pa med par gnas par byed
pa’i phyir te | dper na ’khor los sgyur ba’i blon po rin po che dpuṅ gi tshogs yan lag
bźi pa dbul bar bya ba yaṅ ’bul la | dor bar bya ba yaṅ ’dor źiṅ gaṅ du dpuṅ gi tshogs yan
lag bźi pa ma dub par phyin pa der soṅ nas kyaṅ gnas par (6) byed do ||

yon tan de lta’i sems dpa’ ni || ’khor los sgyur ba ’dra bar ’jug || yon tan de lta bu daṅ ldan
pa’i byaṅ chub sems dpa’ ni ’khor los sgyur ba daṅ ’dra bar ’jug go || rtag tu rin chen
bdun lta bu’i || byaṅ chub yan lag rnams kyis bskor ||

źes bya ba ni byaṅ (7) chub kyi yan lag rnams rin po che daṅ ’dra ba ñid du mjug sdud par byed
pa yin no ||

raṅ bźin yan lag gnas yan lag || gsum pa ṅes ’byuṅ yan lag ste || bźi pa phan yon yan lag yin
|| rnam gsum ñon moṅs med yan lag ||

’dis ni byaṅ chub kyi yan lag (228b1) gaṅ yin pa daṅ | ji ltar yan lag yin pa de ston to ||
de la dran pa ni gnas kyi yan lag ste | thams cad de la brten nas ’byuṅ ba’i phyir ro || chos
rab tu rnam par ’byed pa ni raṅ bźin gyi yan lag ste | byaṅ chub ni de’i ṅo bo ñid yin
pa’i phyir ro || brtson ’grus (2) ni ṅes par ’byuṅ ba’i yan lag ste | des mthar thug pa ma
thob kyi bar du rgyun mi gcod pa’i phyir ro || dga’ ba ni phan yon gyi yan lag ste || des
sems dga’ bar byed pa’i phyir ro || śin tu sbyaṅs pa daṅ tiṅ ṅe ’dzin daṅ btaṅ sñoms ni
kun nas ñon moṅs pa med (3) pa’i yan lag ste | gaṅ gis gaṅ la brten nas kun nas ñon moṅs pa
med pa gaṅ yin pa źes bya ba rnam pa gsum ni kun nas ñon moṅs pa med pa’i yan lag yin par
rig par bya’o || lam gyi yan lag rnam par dbye ba’i tshigs su bcad pa gñis te |

de yi ’og (4) tu ji lta bar || rtogs pa’i rjes su ’jug pa ste || rnam gźag ji bźin rtogs pa
yaṅ || rnam par gźag la ’jug pa daṅ ||

las gsum rnam par dag pa daṅ || śes bya dag daṅ lam daṅ ni || yon tan khyad par can gyi ni ||
sgrib pa’i gñen po bsgom pa’o ||

(5) byaṅ chub kyi yan lag gi ’og tu yaṅ dag pa ji lta ba bźin du rtogs pa’i rjes su ’jug pa
ni yaṅ dag pa’i lta ba’o || rtogs pa de ñid kyis rnam par gźag pa yoṅs su dpyod pa ni yaṅ
dag pa’i rtog pa’o || de rnam par gźag pa mdo’i sde la sogs pa bcom ldan ’das (6) kyis gsuṅs
pa la ’jug pa yaṅ de ñid yin te | des de’i don rtogs pa’i phyir ro || las gsum rnam par
dag pa ni | yaṅ dag pa’i ṅag daṅ las kyi mtha’ daṅ ’tsho ba ste | ṅag daṅ lus daṅ gñi ga’i
las bsdus pa’i phyir ro || yaṅ dag pa’i rtsol pa la sogs pa (7) ni go rims bźin du śes bya’i
sgrib pa daṅ | las kyi sgrib pa daṅ | yon tan khyad par can gyi sgrib pa’i gñen po sgom
pa ste | yaṅ dag pa’i rtsol bas ni yun riṅ por mi skyo bar śes bya’i sgrib pa’i gñen po
sgom par byed do || yaṅ dag pa’i dran pas ni źi gnas daṅ rab (229a1) tu ’dzin pa daṅ | btaṅ
sñoms kyi rgyu mtshan dag la źum pa daṅ rgod pa med pa’i phyir | lam mṅon sum du bya ba’i
ched du sgrib pa’i gñen po sgom par byed do || yaṅ dag pa’i tiṅ ṅe ’dzin gyis ni yon tan
khyad par can mṅon par sgrub pa’i sgrib (2) pa’i gñen po sgom par byed do || de ltar na
lam gyi yan lag rnam pa brgyad du rnam par gźag go || źi gnas daṅ lhag mthoṅ rnam par dbye
ba’i tshigs su bcad pa gsum ste |

yaṅ dag gnas pa la brten nas || sems la sems ni ’jog phyir daṅ || chos rab (3) rnam par ’byed
pa’i phyir || źi gnas daṅ ni lhag mthoṅ yin ||

yaṅ dag pa’i tiṅ ṅe ’dzin la brten nas sems la sems ñe bar ’jog pa’i phyir daṅ | chos rnams
rab tu rnam par ’byed pa’i phyir | go rims bźin du źi gnas daṅ lhag mthoṅ yin par rig par
(4) bya’i tiṅ ṅe ’dzin med par ni ma yin te | ’di ni źi gnas daṅ lhag mthoṅ gi mtshan ñid
yin no ||

de ni kun ’gro cha gcig daṅ || cha gcig ma yin rgyur ’dod do ||

źi gnas daṅ lhag mthoṅ de ni yon tan gaṅ daṅ gaṅ ’dod pa de daṅ de bsgom pa’i phyir kun tu ’gro
ba yin te | ji (5) skad du mdo las | dge sloṅ kye ma bdag gis ’dod pa dag las dben par
’dod na źes bya ba nas rgyas par dge sloṅ des chos gñis po ’di kho na bsgom par bya’o ||
’di lta ste | źi gnas daṅ lhag mthoṅ ṅo źes bya ba la sogs pa’i bar du gsuṅs pa lta bu yin
no || źi gnas (6) daṅ lhag mthoṅ cha gcig pa ni gaṅ gi tshe źi gnas daṅ lhag mthoṅ sgom par
byed pa’o || gñis ka’i cha ni gaṅ tshe cig car gñi ga sgom par byed pa’o || byaṅ chub sems
dpa’ rnams kyi źi gnas daṅ lhag mthoṅ de ni mos pas spyod pa’i sa la rgyu yin par ’dod
do ||

rtogs (7) daṅ ṅes par ’byuṅ ba daṅ || mtshan med ’du mi byed pa daṅ ||

yoṅs dag rnam par dag pa la || brtan pa’i źi gnas lhag mthoṅ gis || rnal ’byor de sa kun ’gro
ste || thams cad sgrub par byed pa yin ||

źes bya ba ni rgyur ’dod do źes bya ba la sogs pas ni źi gnas (229b1) daṅ lhag mthoṅ gi rab
tu dbye ba daṅ las bstan pa yin te | rnal ’byor ni thabs yin par rig par bya’o || de la rtogs
pa ni sa daṅ po la ’jug pa’o || ṅes par ’byuṅ ba ni sa drug pa’i bar te | de dag gi mtshan
ma daṅ bcas pa’i sbyor ba las ṅes par ’byuṅ ba’i phyir ro || (2) mtshan ma med pa ni
sa bdun pa’o || ’du mi byed pa ni sa gźan gsum ste | mṅon par ’du byed pa med par ’byuṅ ba’i
phyir ro || ’du bya ba ni ’du byed pa ste || de ’di la med pas ’du byed pa med pa’o ||
sa gsum po de ñid la brten nas saṅs rgyas kyi źiṅ yaṅ yoṅs su sbyaṅ bar (3) bya la | saṅs
rgyas ñid kyaṅ thob par bya ste | ’di ni go rims bźin du yoṅs su dag pa daṅ || rnam par dag
pa yin no || thabs la mkhas pa rnam par dbye ba’i tshigs su bcad pa gñis te |

saṅs rgyas chos rnams rdzogs bya daṅ || sems can rnams yeṅs smin bya daṅ || myur thob (4) bya
ba ’grub pa daṅ || lam rgyun mi gcod la mkhas pa ||

byaṅ chub sems dpa’i sa kun la || thabs ni mtshuṅs pa med pa ste || thabs mkhas de la brten
nas ni || de dag don kun sgrub par byed ||

’dis ni thabs la mkhas pa’i rab tu dbye ba daṅ las bstan te | de la saṅs rgyas kyi chos yoṅs
su (5) rdzogs par byed pa’i thabs ni rnam par mi rtog pa’i ye śes so || sems can yoṅs su
smin par byed pa’i ni bsdu ba’i dṅos po bźi’o || myur du mṅon par rdzogs par byaṅ chub pa’i
ni sdig pa thams cad so sor bśags so źes bya ba nas bdag gi ye śes rdzogs par byaṅ chub
par (6) gyur cig ces bya ba’i bar te | so sor bśags pa daṅ | rjes su yi raṅ ba daṅ | gsol
ba daṅ | yoṅs su bsṅo ba yin no || bya ba ’grub pa ni tiṅ ṅe ’dzin daṅ gzuṅs kyi sgo rnams
te | de dag gis sems can gyi don gyi bya ba bsgrub pa’i phyir ro || lam rgyun mi gcod pa
ni mi (7) gnas pa’i mya ṅan las ’das pa yin no || byaṅ chub sems dpa’ rnams kyi sa thams cad
la thabs rnam pa lṅa po ’di dag la mkhas pa ni de las gźan pa dag daṅ mtshuṅs pa med pa
yin te | ’di ni rab tu dbye ba yin no | raṅ daṅ gźan gyi don thams cad sgrub pa ni las so
|| gzuṅs (230a1) rnam par dbye ba’i tshigs su bcad pa gsum ste |

rnam smin thos la goms pa daṅ || tiṅ ṅe ’dzin gyi gzuṅs dag ni || chuṅ ṅu daṅ ni chen po ste
|| chen po de yaṅ rnam pa gsum ||

blo ldan ma źugs źugs pa yaṅ || ma dag sa pa rnams kyi ni || chuṅ ṅu daṅ ni (2) ’briṅ po ste
| dag pa’i sa yi gzuṅ chen yin ||

byaṅ chub sems dpa’ yaṅ daṅ yaṅ || de la yaṅ dag brten nas ni || rtag tu dam pa’i chos dag kyaṅ
|| rab tu ston ciṅ ’dzin par byed ||

’dir yaṅ gzuṅs kyi rab tu dbye ba daṅ las bstan te | de la gzuṅs ni sṅon gyi (3) las kyi rnam
par smin pa daṅ | mthoṅ ba’i chos la maṅ du thos pas len pa daṅ ’dzin par nus pa’i khyad
par gyi sgo nas thos pa la goms pa daṅ | tiṅ ṅe ’dzin la brten nas rnam pa gsum mo || de
yaṅ rnam par smin pa daṅ thos pa la goms pa dag gis ni chuṅ du yin par rig (4) par bya’o ||
tiṅ ṅe ’dzin gyis ni chen po yin no || chen po de yaṅ rnam pa gsum ste | sa la ma źugs pa
rnams kyi ni chuṅ ṅu’o || sa la źugs pa ma dag pa’i sa pa rnams kyi ni ’briṅ ste sa bdun
po dag gi’o || yoṅs su dag pa’i sa pa’i ni chen po ste sa lhag ma rnams kyi’o || ’di ni (5)
gzuṅs kyi rab tu dbye ba ste | las ni dam pa’i chos rab tu ston pa daṅ | ’dzin pa yin no
|| smon lam rnam par dbye ba’i tshigs su bcad pa gsum ste |

brtan pa rnams kyi smon lam ni || sems pa bdun daṅ bcas pa ste || de ni ye śes kyis bskul ba
|| sa rnams kun la mñam (6) pa med ||

de ni rgyur gyur śes bya ste || sems tsam las ni ’grub pa’i phyir || sems las mod la ’bras bu
can || de ni ma ’oṅs don ’grub byed ||

sna tshogs che daṅ byaṅ chub bar || sa rnams goṅ nas goṅ du ni || rnam dag byaṅ chub sems dpa’
yi || raṅ gźan don rab sgrub (7) byed yin ||

’dir smon lam ni ṅo bo ñid daṅ | gźi daṅ | sa daṅ | rab tu dbye ba daṅ | las kyis bstan te |
ṅo bo ñid ni sems pa ’dun pa daṅ mtshuṅs par ldan pa yin no || gźi ni ye śes so || sa thams
cad ces bya ba ni sa’o || smon lam de ni sems kho na las mod la (230b1) ’bras bu ’gyur
ba’i phyir daṅ | ma ’oṅs pa na ’dod pa’i don ’grub pa’i phyir rgyur gyur pa yin no || sems
las mod la ’bras bur ’gyur ba yaṅ sems tsam las ji ltar ’dod pa’i don ’grub pa’i sgo nas
rig par bya ste | smon lam gaṅ gis byaṅ chub sems dpa’ smon lam gyi stobs (2) can rnams rnam
par rtse bde’i lus bgraṅ bar bya slab ma yin no źes bya ba rgyas par ’byuṅ ba lta bu’o
|| sna tshogs pa ni mos pas spyod pa’i sa la ’di lta ’di ltar gyur cig ces bya ba yin no ||
chen po ni sa la źugs pa’i smon lam chen po bcu’o || rnam par dag pa ni byaṅ chub kyi bar
(3) du sa goṅ nas goṅ du rnam par dag pa’i khyad par gyi phyir te | ’di ni rab tu dbye ba
yin no || raṅ daṅ gźan gyi don du rab tu sgrub par byed pa ni las so || tiṅ ṅe ’dzin gsum
rnam par dbye ba’i tshigs su bcad pa gsum ste ||

tiṅ ’dzin gsum gyi spyod yul ni || bdag med rnam pa gñis (4) po daṅ || bdag tu ’dzin pa’i rten
daṅ ni || de rtog ñer źi yin źes bya ||

tiṅ ṅe ’dzin rnam pa gsum gyi spyod yul rnam pa gsum du śes par bya ste | stoṅ pa ñid kyi tiṅ
ṅe ’dzin gyi ni gaṅ zag daṅ chos la bdag med pa’o || smon pa med pa’i tiṅ ṅe ’dzin gyi ni
de gñi ga la bdag tu (5) ’dzin pa’i rten ñe bar len pa’i phuṅ po lṅa’o || mtshan ma med
pa’i tiṅ ṅe ’dzin gyi ni rten de gtan du ñe bar źi ba yin no ||

tiṅ ’dzin de ni gzuṅ ’dzin ṅo bo’i phyir || rnam pa gsum du śes par bya ||

gzuṅ ba spyod yul rnam pa gsum la ’dzin pa’i tiṅ ṅe ’dzin gaṅ dag yin pa de (6) dag ni stoṅ
pa ñid la sogs pa’i tiṅ ṅe ’dzin yin pas gzuṅ ba daṅ ’dzin pa’i ṅo bos tiṅ ṅe ’dzin gsum du
śes par bya’o || de dag kyaṅ go rims bźin du ||

rnam par mi rtog rgyab kyis phyogs || rtag tu dga’ daṅ ldan pa’o ||

stoṅ pa ñid kyi tiṅ ṅe ’dzin ni rnam par mi rtog pa ste | gaṅ (7) zag daṅ chos dag la bdag tu
rnam par mi rtog pa’i phyir ro || smon pa med pa ni bdag tu ’dzin pa’i rten de la rgyab
kyis phyogs pa yin no || mtshan ma med pa ni de’i rten ñe bar źi ba de la dus thams cad du
dga’ ba daṅ mtshuṅs par ldan pa yin no ||

yoṅs su śes daṅ spaṅ ba daṅ || (231a1) mṅon sum du ni bya ba’i phyir || stoṅ ñid la sogs tiṅ
’dzin rnams || don rnam gsum du yoṅs su bsgrags ||

stoṅ pa ñid ni gaṅ zag daṅ chos la bdag med pa dag tu yoṅs su śes par bya ba’i phyir yin no
|| smon pa med pa ni de dag la bdag tu ’dzin pa’i rten spaṅ (2) ba’i phyir yin no || mtshan
ma med pa’i tiṅ ṅe ’dzin ni de ñe bar źi ba mṅon sum du bya ba’i phyir yin no || chos kyi
sdom rnam par dbye ba’i tshigs su bcad pa gñis te |

sems can rnams la phan bźed pas || tiṅ ṅe ’dzin gyi rgyu ñid du || chos kyi sdom ni rnam pa
bźi || byaṅ chub sems (3) dpa’ rnams la bśad ||

de la ’du byed thams cad ni mi rtag pa’o || ’du byed thams cad ni sdug bsṅal ba’o źes bya ba
ni smon pa med pa’i tiṅ ṅe ’dzin gyi rgyu’i dṅos por bstan to || chos thams cad ni bdag med
pa’o źes bya ba ni stoṅ pa ñid kyi’o || mya ṅan las ’das pa ni źi ba’o źes (4) bya ba ni
mtshan ma med pa’i tiṅ ṅe ’dzin gyi’o || yaṅ mi rtag pa’i don nas źi ba’i don gyi bar ci
źig yin źe na | bśad pa |

brtan pa rnams kyi bźi po de || med pa’i don daṅ rnam rtog don || kun tu rtog don kho na daṅ
|| rnam rtog ñe bar źi ba’i don ||

byaṅ chub sems dpa’ rnams kyi (5) mi rtag pa’i don ni med pa’i don te | rtag tu med pa’i don
gaṅ yin pa de ni mi rtag pa yin pas de dag gi kun brtags pa’i mtshan ñid gaṅ yin pa’o ||
sdug bsṅal ba’i don ni yaṅ dag pa ma yin pa’i rnam par rtog pa’i don te | gźan gyi dbaṅ gi
mtshan ñid gaṅ yin pa’o || bdag (6) med pa’i don ni kun tu rtog pa tsam gyi don te | kho
na źes bya ba’i sgras ni ṅes par gzuṅ ba’i phyir kun brtags pa’i bdag ni med kyi | kun tu
rtogs pa tsam źig ni yod pas kun brtags pa’i mtshan ñid kyi med pa’i don ni bdag med pa’i
don to źes bśad pa yin no || źi ba’i don ni rnam (7) par rtog pa ñe bar źi ba’i don te | yoṅs
su grub pa’i mtshan ñid mya ṅan las ’das pa yin no || gźan gyi dbaṅ gi mtshan ñid skad
cig la ’jig pa’i don yaṅ mi rtag pa’i don du rig par bya ste | de lta bas na de rab tu bsgrub
pa’i phyir skad cig ma ñid rnam par dbye ba’i tshigs su (231b1) bcad pa bcu’o ||

mi ruṅ rgyu las skye phyir daṅ || ’gal phyir raṅ ñid mi gnas phyir || med phyir mtshan ñid ṅes
phyir daṅ || rjes su ’jug phyir ’gag pa’i phyir ||

yoṅs su ’gyur ba dmigs phyir daṅ || de’i rgyu ñid daṅ ’bras bu’i phyir || zin pa’i phyir daṅ
bdag po’i phyir || dag (2) daṅ sems can rjes ’jug phyir ||

de la ’og nas ’dus byas thams cad skad cig ma źes ’byuṅ ba ’di ni dam bca’ ba yin par rig par
bya’o || de yaṅ ji ltar ’grub ce na | skad cig ma ñid med par ’du byed rnams ’jug par mi
ruṅ ba’i phyir te | rgyun gyis ’jug pa ni ’jug pa yin na (3) de yaṅ skad cig re re la skye
ba daṅ ’gag pa med par mi ruṅ ṅo || ’on te dus gźan gyi bar du gnas nas sṅa ma daṅ phyi
ma ’gag pa daṅ skye ba’i sgo nas rgyun gyis ’jug par ’dod na | de’i mjug thogs su ’jug par
mi ’gyur te | rgyun med pa’i phyir ro || skyes pa ni rgyun med par dus gźan (4) kyi bar du
yod par yaṅ ruṅ ba ma yin no || ci’i phyir źe na | rgyu las skye ba’i phyir te | ’dus byas
thams cad ni rgyu las skye źiṅ yod do źes bya ba’i tha tshig go || de gal te byuṅ nas yaṅ
dus phyis yod na de la gdon mi za bar rgyu dgos te | rgyu med na daṅ po kho na nas rgyu
med pa’i phyir ro || de ni (5) rgyu de kho nas yod par ’gyur bar yaṅ rigs pa ma yin te |
de rgyur spyad zin pa’i phyir ro || rgyu gźan yaṅ mi dmigs te | de lta bas na gdon mi za bar
skad cig re re la sṅa ma’i rgyu can gźan źig yod do źes bya bar rig par bya’o || de ltar
na skyes pa rgyun med par dus gźan gyi bar du yod (6) bar mi ruṅ ṅo || ji ste ’di ltar gaṅ
gi don du rgyu dgos par ’gyur ba skyes zin pa yaṅ skye ba ni ma yin gyi | skyes pa ni phyis
dus gźan na ’gag par ’gyur te | skyes pa tsam kho nas ni ma yin no źes bya bar ’dod na
de phyis ci źig gis ’gag par ’gyur | gal te skye ba’i rgyu kho nas so (7) źe na | de ni
rigs pa ma yin no || ci’i phyir źe na | skye ba daṅ ’gag pa dag ’gal ba’i phyir ro || ’gal
ba dag gi rgyu ’dra bar ni mi rigs te | dper na grib ma daṅ ñi ma dag graṅ ba daṅ dro ba
dag gi lta bu’o || dus gźan na ’gag pa ñid kyaṅ ’gal ba’i phyir ro || gaṅ daṅ (232a1) ’gal
źe na | bcom ldan ’das kyis dge sloṅ dag ’du byed de dag thams cad ni sgyu ma lta bu skye
źiṅ ’jig pa | dus re źig pa | yun thuṅ dur gnas pa’o źes gsuṅs pa gaṅ yin pa’i luṅ daṅ yaṅ
’gal lo || rnal ’byor ba rnams kyi yid la (2) byed pa daṅ yaṅ ’gal te | de dag ni ’du byed
rnams la skye ba daṅ ’jig pa dag tu yid la byed pa na skad cig re re la ’di rnams ’gag
par mthoṅ ṅo || de lta ma yin na ’chi ba’i dus la sogs pa na ’gag par mthoṅ ṅo || de lta ma
yin na ’chi ba’i dus la sogs pa na ’gag par mthoṅ ba gźan dag ji lta bar de dag kyaṅ yid
’byuṅ ba daṅ | ’dod (3) chags daṅ bral ba daṅ | rnam par grol ba dag tu mi ’gyur ro || yaṅ
gal te ’du byed skyes pa dus gźan gyi bar du gnas par ’gyur nas | bdag ñid dam gnas pa’i
rgyu ’ga’ źig gis gnas par ’gyur graṅ na | re źig bdag ñid gnas par ni rigs pa ma yin no,
| (4) ci’i phyir źe na | phyis bdag ñid mi gnas pa’i phyir te | gaṅ gis na ’di gnas par mi
nus | de med pa’i phyir gnas pa’i rgyus kyaṅ rigs pa ma yin te | de ni cuṅ zad kyaṅ mi dmigs
so || ’on te gnas pa’i rgyu med du zin kyaṅ ’jig pa’i rgyu med pas gnas la ’jig pa’i
rgyu daṅ (5) phrad nas ni phyis mes sṅon po ñid bźin du ’jug go sñam du sems na | de med pa’i
phyir de ni rigs pa ma yin te | ’jig pa’i rgyu ni phyis kyaṅ cuṅ zad kyaṅ med do || mes
sṅon po ñid ’jug go źes bya ba yaṅ rab tu ma grub po || de’i mthu ni mi ’dra bar skye ba
la rab tu grub ste | ’di ltar de daṅ (6) ’brel pa las sṅon po ñid kyi rgyun mi ’dra bar ’dzin
gyi rnam pa thams cad du mi ’jug pa ñid ni ma yin no || chu bskol ba rnams kyaṅ me daṅ
’brel pa las ñuṅ ba daṅ ches ñuṅ ba skye ba’i sgo nas mthar śin tu dman pas nam yaṅ mi skye
bar ’dzin gyi | me daṅ phrad pa las de cig car kho nar (7) med pa ni ma yin no | || mtshan
ñid ṅes pa’i phyir skyes pa ni ’ga’ yaṅ gnas par ruṅ ba ñid ma yin no || bcom ldan ’das
kyis ’dus byas mi rtag pa ñid du gsuṅs pa gaṅ yin pa de ni ’dus byas kyi mtshan ñid ṅes
pa yin na | des gal te skyes pa tsam gyis ’jig par mi (232b1) ’gyur na ni ’di’i dus cuṅ zad
cig mi rtag pa ñid du mi ’gyur bas mi rtag pa ñid kyi mtshan ñid ma ṅes par thal bar ’gyur
ro | ’on te skad cig ma re re la sṅon med pa skye na de ñid ’di yin no źes bya bar ṅo
śes par yaṅ mi ’gyur ro sñam du sems na ’dra bar rjes su ’jug pa’i phyir der ni ’gyur (2)
ba khon ste | sgyu ma mkhan gyi sgaṅ sgoṅ daṅ ’dra’o || ’dra ba’i phyir de’i blo ’byuṅ gis
de yod pa’i phyir ni ma yin no źes bya ba ci mṅon źe na | ’gag pa’i phyir te | de kho na
bźin du gnas pa ni skad cig ma daṅ po daṅ khyad par med pa’i phyir mthar yaṅ ’jig par mi ’gyur
ro || de lta bas na de ñid (3) ’di yin no źes bya bar ni ṅes par mi bzuṅ ṅo || mthar
yoṅs su ’gyur ba yaṅ dmigs pa’i phyir te | yoṅs su ’gyur ba źes bya ba ni gźan ñid du ’gyur
ba’o | de gal te phyi daṅ naṅ gi dṅos po rnams la daṅ po kho na nas brtsams par ma gyur
na ni mjug tu yaṅ yoṅs su ’gyur ba (4) dmigs par mi ’gyur ro || de lta bas na źo’i gnas skabs
na ’o ma lta bur rim gyis ’phel na mthar mṅon par ’gyur ba gaṅ yin ba gźan du ’gyur ba
ñid ni daṅ po kho na nas brtsams pa yin la | ji srid du gźan ñid du ’gyur ba de phra ba’i
phyir | yoṅs su mi chod pa de srid du ni ’dra ba (5) rjes su ’jug pas de ñid ’di yin no źes
bya bar śes so źes bya bar grub bo || de lta bas na skad cig re re la gźan ñid du ’gyur
ba’i phyir skad cig ma ñid du rab tu grub po || yaṅ gaṅ gis rab tu grub ce na | de’i rgyu
ñid daṅ ’bras bu’i phyir źes bya bas te | skad cig ma’i rgyu yin pa’i phyir (6) daṅ | skad
cig ma’i ’bras bu yin pa’i phyir źes bya ba’i tha tshig ste | sems ni skad cig mar rab tu
sgrub po || de’i rgyu ni mig la sogs pa ’du byed gźan dag yin no || de lta bas na de dag
kyaṅ skad cig ma yin no źes bya bar grub po || skad cig ma ma yin pa las skad cig ma ’byuṅ
(7) bar ’os pa ni ma yin te | dper na mi rtag pa las rtag pa lta bu’o || yaṅ ’du byed thams
cad kyaṅ sems kyi ’bras bu yin no || ’di ci mṅon źe na | zin pa’i phyir daṅ | bdag po’i
phyir daṅ | dag pa daṅ sems can gyi rjes su ’jug pa’i phyir te | mig la sogs pa’i ’du byed
(233a1) rnams ni des sems daṅ lhan cig mtshuṅs par ldan pa’i phyir rjes su zin par ’jug
pa’i sgo nas rten daṅ bcas par zin pa yin te | de lta bas na sems kyi ’bras bu yin no ||
sems ni ’du byed rnams kyi bdag po yaṅ yin te | ji skad du | bcom ldan ’das (2) kyis ’jig
rten ’di ni sems kyis khrid ciṅ sems kyis ’dren te sems ’byuṅ źiṅ byuṅ ba’i dbaṅ du ’gyur
ro źes gsuṅs pa daṅ | de bźin du rnam par śes pa’i rkyen gyis miṅ daṅ gzugs źes kyaṅ gsuṅs
pa lta bu ste | de lta bas na ’du byed rnams ni sems kyi ’bras bu yin (3) no || sems dag
pa’i rjes su ’jug pa’i yaṅ phyir te | ’du byed rnams ni rnal ’byor pa rnams kyi sems dag pa’i
rjes su ’jug go || ji skad du | dge sloṅ bsam gtan pa rdzu ’phrul daṅ ldan pa sems la
dbaṅ thob pas ni gal te śiṅ gi phuṅ po ’di la gser du mos na de la (4) de kho na ñid bźin
du ’gyur ro źes gsuṅs pa lta bu ste | de’i phyir yaṅ ’du byed rnams sems kyi ’bras bu yin
no || sems can gyi rjes su ’jug pa’i yaṅ phyir te | ’di ltar na sems can sdig pa byed pa rnams
la phyi’i dṅos po rnams ṅan par ’gyur la || bsod nams byed pa rnams (5) la gya nom par
’gyur ro || de bas na de dag gi sems kyi rjes su ’jug pa’i phyir ’du byed rnams sems kyi
’bras bu ñid du grub po || de’i phyir skad cig ma ñid yin te | de’i rjes su byed pa’i phyir
skad cig ma’i ’bras bu skad cig ma ma yin par ni mi ruṅ ṅo || de ltar na re źig tshigs
(6) su bcad pa gñis kyis khyad par med par ’du byed rnams skad cig ma ñid du bsgrubs pa yin
no || yaṅ naṅ gi rnams bsgrub pa’i phyir tshigs su bcad pa lṅar rig par bya ste |

daṅ po je bas je che daṅ || rgyas daṅ rten gyi dṅos po daṅ || ’gyur daṅ yoṅs su smin pa daṅ
|| de bźin (7) dman daṅ khyad par ’phags ||

’od gsal ba daṅ ’od mi gsal || yul gźan ’gro daṅ sa bon bcas || sa bon med pa’i ṅo bo daṅ ||
gzugs brñan du ni skye ba ste ||

skye ba rnam pa bcu bźi la || rgyu daṅ tshad kyi khyad par daṅ || rgyas ba don med mi ruṅ daṅ
|| rten (233b1) ñid du ni mi srid daṅ ||

gnas pa la ni mi srid daṅ || daṅ po mi ’jig mthar mi ’gyur || de bźin dman daṅ khyad par ’phags
|| ’od gsal ba daṅ ’od mi gsal ||

’gro med gnas pa mi ruṅ daṅ || tha ma ñid ni mi srid phyir || sems kyi rjes su ’jug pa’i phyir
|| ’dus byas (2) thams cad skad cig ma ||

daṅ po je bas je che daṅ || źes bya ba nas | ’dus byas thams cad skad cig ma źes bya ba’i bar
’di dag gis skad cig ma ñid ji ltar ’grub ce na | naṅ gi ’du byed rnams kyi skye ba ni rnam
pa bcu bźi ste | daṅ por skye ba ni daṅ po ñid du bdag gi ṅo bo mṅon (3) par grub pa gaṅ
yin pa’o || je bas je cher skye ba ni skye ba’i skad cig ma daṅ po phyin chad gaṅ yin pa’o
|| rgyas pas ni zas daṅ ñal ba daṅ tshaṅs par spyod pa daṅ sñoms par ’jug pas rgyas pa
gaṅ yin pa’o || rten gyi dṅos pos ni rten mig la sogs pas mig gi rnam par śes pa (4) la sogs
pa gaṅ yin pa’o || ’gyur ba ni ’dod chags la sogs pas kha dog la sogs pa rnam par ’gyur
ba’i sgo nas gaṅ yin pa’o || yoṅs su smin par ni mṅal na gnas pa daṅ byis pa daṅ | gźon
nu daṅ laṅ tsho daṅ dar la bab pa daṅ | rgan po’i gnas skabs dag na gaṅ yin (5) pa’o || dman
pa ñid daṅ khyad par du ’phags pa ñid du ni ṅan ’gro daṅ bde ’gror skye ba rnams kyi gaṅ
yin pa ste go rims bźin no || ’od gsal ba ñid du ni ’dod pa sprul pa daṅ | ’dod pa gźan
gyis sprul pa daṅ | gzugs daṅ gzugs med pa dag tu skye ba rnams kyi gaṅ yin (6) pa ste | sems
tsam la rag las pa’i phyir ro || ’od mi gsal ba ñid du ni de las gźan du skye ba rnams
kyi gaṅ yin pa’o || yul gźan du ’gro bar ni yul gźan du skyes pa ’gags nas yul gźan du skye
ba gaṅ yin pa’o || sa bon daṅ bcas pa ñid du ni dgra bcom pa’i phuṅ po tha ma gaṅ dag (7)
yin pa de dag ma gtogs pa’o || sa bon med pa ñid du ni tha ma de dag gaṅ yin pa’o || gzugs
brñan ñid du ni rnam par thar pa’i bsam gtan pa rnams kyi tiṅ ṅe ’dzin gyi dbaṅ gis gzugs
brñan źes bya ba’i ’du byed rnams skye ba gaṅ yin pa’o || skye pa rnam pa bcu bźi po ’di
dag la naṅ gi ’du (234a1) byed rnams rgyu daṅ tshad kyi khyad par daṅ || źes bya ba la
sogs pa’i rgyus skad cig ma ñid du rig par bya ste | re źig daṅ por skye ba la ni rgyu ñid
kyi khyad par gyi phyir ro || gal te de rgyu ñid kyi khyad par du ma gyur na | des na rgyu
khyad par med pa’i phyir | ’du byed kyi ’jug (2) pa’i khyad par phyi ma phyi ma dmigs par
’gyur ro || khyad par yod na ni phyi ma phyi ma dag las de gźan yin pa’i phyir skad cig
ma ñid du grub po || je bas je cher skye ba la ni tshad kyi phyir ro || tshad ni boṅ źes bya
ba’i tha tshig ste | skad cig re re la gźan du ’gyur ba med par tshad kyi khyad (3) par
yod par mi ’gyur ro || rgyas par skye ba la ni skye ba don med pa’i phyir te | rgyas pa ni
ñe bar ston pa’o || skad cig ma ñid med na de don med par ’gyur te | de kho na bźin du gnas
pa’i phyir ro || rgyas pa de ñid mi ruṅ ba’i yaṅ phyir te | skad cig re re la ches rgyas
pa skye ba med (4) par ni rgyas par mi ruṅ ṅo || rten gyi dṅos pos skye ba la ni rten ñid
du mi srid pa’i phyir te | rten gnas bźin du de la brten pa mi gnas par mi ruṅ ba ma yin
te | theg pa gnas bźin du de la źon pa mi gnas pa bźin no | de lta ma yin na rten ñid du
mi srid par ’gyur ro || ’gyur (5) par skye ba daṅ yoṅs su smin par skye ba la ni | gnas pa
la ni mi srid daṅ || daṅ po mi ’ji mthar mi ’gyur || de bźin du gnas pa ñid la ni | ’dod
chags la sogs pas ’gyur ba yaṅ mi srid la | gnas skabs gźan dag tu yoṅs su smin pa yaṅ mi
srid de | daṅ (6) po nas mi ’jig pa yin na tha mar yaṅ ’gyur ba med pa’i phyir ro || ’gyur
ba daṅ yoṅs su smin par skye ba la ji lta ba de bźin du dman pa daṅ | khyad par can du skye
ba la yaṅ skad cig ma ñid du rig par bya ste || de kho na bźin du gnas pa’i ’du byed dag
la ni gaṅ gis na ṅan ’gro ’am bde (7) ’gror skye bar ’gyur ba’i las kyi bag chags ’jug
pa rñed par mi ’gyur gyi rim gyis rgyud yoṅs su ’gyur ba’i khyad par las ni ’jug pa rñed par
ruṅ ṅo || ’od gsal ba daṅ ’od mi gsal bar skye ba la yaṅ de kho na bźin du skad cig ma
ñid du ruṅ ste || re źig ’od gsal ba la ni de (234b1) bźin du gnas pa la sems la rag lus te
’jug pa mi srid pa’i phyir ro || ’od mi gsal ba la yaṅ daṅ po nas ’jig pa med na tha mar
’gyur ba mi ruṅ ba’i phyir ro || yul gźan du ’gro bar skye ba la ni ’gro ba med pa’i phyir
ro || ’du byed rnams la ’gro ba źes bya ba yul gźan du (2) ’pho ba’i mtshan ñid kyi bya
ba ’ga’ yaṅ mi ruṅ ste | de ni skyes pa ’am ma skyes pa źig gis ’du byed yul gźan du ’gro
bar byed graṅ | gal te skyes pas so źe na | des na ’gro ba’i dus na gaṅ du yaṅ ma soṅ bas
gnas pa kho na la ’gro ba ’thad pa ma yin no || ’on te ma skyes (3) pas so źe na | des na
’gro ba med na soṅ ba źes bya bar mi ruṅ ṅo || bya ba de yaṅ gal te yul de ñid na gnas pa’i
’du byed la bya ba byed do źe na | ruṅ ba ma yin te | gnas pa ni yul gźan du ma phyin pa’i
phyir ro || ’on te yul gźan na gnas pa la’o źe na yaṅ ruṅ ba ma yin (4) te | bya ba med
na yul gźan du ma phyin pa’i phyir ro || bya ba ni yul de ’am gźan na gnas pa’i ’du byed
las gźan du yaṅ mi dmigs pa’i phyir ro || de lta bas na ’du byed rnams yul gźan dag tu rgyun
gyis skye ba las gźan pa’i ’gro ba ni med do || de med pa’i phyir skad (5) cig ma ñid du
grub po || yul gźan du bar chad med par skye ba’i mtshan ñid kyi ’gro ba ni rgyu du mas
rig par bya ste | sems kyi dbaṅ gis kyaṅ yod de | dper na ’chags pa la sogs pa’i gnas skabs
kyi lta bu’o || sṅon gyi las kyi ’phen pas kyaṅ yod de | dper na srid pa (6) bar ma’i lta
bu’o || ’phaṅs pa’i dbaṅ gis kyaṅ yod de || dper na mda’ ’phaṅs pa lta bu’o || ’brel pa’i
dbaṅ gis kyaṅ yod de | dper na bźon pa daṅ chu rgal bar źugs pa rnams kyi lta bu’o || ded
pa’i dbaṅ gis kyaṅ yod de | dper na rtsa rluṅ gis bdas pa rnams kyi (7) lta bu’o || ṅo bo
ñid kyi dbaṅ gis kyaṅ yod de | dper na rluṅ ni thad kar ’gro | me ni gyen du ’bar | chu
ni gźol bar ’bab pa lta bu’o || mthus kyaṅ yod de | dper na kha cig ni gsaṅ sṅags daṅ sman
gyi mthus | lcags dag ni khab len gyi mthus | rdzu ’phrul daṅ ldan (235a1) pa rnams ni rdzu
’phrul gyi mthus ’gro ba lta bu’o || sa bon daṅ bcas pa daṅ sa bon med pa’i ṅo bor skye
ba la ni gnas pa mi ruṅ ba daṅ | tha ma ñid ni mi srid phyir || skad cig ma ñid du rig par
bya ste | sa bon daṅ bcas pa daṅ sa bon med pa’i ṅo bor skye ba la gnas pa mi (2) ruṅ ba’i
phyir skad cig ma ñid yin te | skad cig re re la rgyu’i ṅo bo med pa de bźin du gnas pa
ni dus gźan nas sa bon gyi ṅo bo’am | skad cig ma tha ma la sa bon med pa ñid du ruṅ ba ma
yin no || sṅar sa bon daṅ bcas pa ñid yin la | skad cig ma tha ma la sa bon med pa ñid du
khas (3) blaṅ bar mi nus te | de med na tha ma ñid du mi srid pa’i phyir ro || de lta na
ni tha ma ñid kyaṅ mi srid do || gzugs brñan du skye ba la ni sems kyi rjes su ’jug pa’i
phyir skad cig ma ñid du rig par bya ste | skad cig re re la sems kyi dbaṅ gis de bźin du
skye ba’i phyir ro || de ltar ne re źig (4) naṅ gi ’du byed thams cad skad cig mar bsgrub
pa yin no || ṅa ni tshigs su bcad pa gsum gyis phyi’i skad cig ma ñid du sgrub ste |

’byuṅ ba rnams daṅ don rnam drug || skad cig ñid du brjod pa ni || skam daṅ ’phel daṅ raṅ bźin
gyis || g-yo daṅ ’phel daṅ ’grib pa’i phyir ||

(5) ’byuṅ ba de daṅ ’brel phyir daṅ || yoṅs su ’gyur ba bźi yi phyir || kha dog dri daṅ ro daṅ
reg | ’dra phyir de ni de daṅ ’dra ||

bud śiṅ rag las ’jug pa’i phyir || je bas je cher dmigs pa’i phyir || sems rjes ’jug phyir dri
ba’i phyir || des na phyir yaṅ skad cig ma ||

phyi’i de gaṅ (6) źe na | ’byuṅ ba chen po bźi po dag daṅ | don rnam pa drug po kha dog daṅ
dri daṅ ro daṅ reg bya daṅ sgra daṅ chos kyi skye mched pa’i gzugs te | de bas na ’byuṅ ba
rnams daṅ | don rnam pa drug ni skad cig ma ñid du brjod do || ji ltar śes śe na | re źig
chu dag skam pa daṅ ’phel ba’i (7) phyir te | chu mig daṅ mtsho daṅ mtshe’u la sogs par chu
dag rim gyis ’phel ba daṅ | skam pa dmigs so || de gñi ga la yaṅ skad cig re re la yoṅs
su ’gyur ba med par mi ’gyur te | phyis kyaṅ khyad par gyi rgyu med pa’i phyir ro || rluṅ
ni raṅ bźin gyis g-yo ba’i phyir daṅ || (235b1) ’phel ba daṅ ’grib pa’i phyir ro || gnas
pa ni g-yo ba ñid du mi ’gyur te || ’gro ba med pa’i phyir ro źes bya ba ni rab tu bsgrubs
zin to || ’phel ba daṅ ’grib pa dag kyaṅ med de || de kho na bźin du gnas pa’i phyir ro ||
sa ni de daṅ ’brel pa’i phyir daṅ | yoṅs su ’gyur ba bźi’i phyir ro || de źes bya ba’i (2)
sgras ni chu yaṅ bzuṅ la rluṅ yaṅ bzuṅ ste | sa ni ’chags pa’i dus na rluṅ daṅ bcas pa’i
chu dag las ’byuṅ ṅo || de lta bas na de’i ’bras bu yin pa’i phyir | de yaṅ skad cig ma
yin par rig par bya’o || sa la yoṅs su ’gyur ba rnam pa bźi yaṅ dmigs te | las kyis byas (3)
ba ni sems can rnams kyi las kyi khyad par gyis so || gnod pas byas pa ni bsnun pa la sogs
pas so || ’byuṅ bas byas pa ni me la sogs pas so || dus kyis byas pa ni dus gźan gyi bar
du yoṅs su gnas pas so || de yaṅ skad cig re re la gźan skye ba med par ni mi ruṅ ste |
(4) ’jigs pa’i rgyu med pa’i phyir ro || kha dog daṅ dri daṅ ro daṅ reg bya rnams ni sa la
sogs pa daṅ rgyu ’dra ba’i phyir || de kho na bźin du skad cig ma ñid du rig par bya’o ||
me ni bud śiṅ la rag las te ’byuṅ ba’i phyir skad cig ma ñid yin te | me byuṅ na me daṅ
lhan cig ’byuṅ ba’i bud (5) śiṅ de kho na bźin du gnas pa ni med do || mjug tu bud śiṅ med
pa yaṅ gnas par ’gyur du ’oṅ bas bud śiṅ tshig pa’i me yaṅ gnas par nus par ruṅ ba ma yin
no || tshigs su bcad pa sbyar ba’i ṅor kha dog la sogs pa ni sṅar brjod la me ni phyis brjod
do || sgra yaṅ dril bu la (6) sogs pa’i dus gźan gyi bar du dmigs pa gaṅ yin pa de yaṅ
je bas je che bar dmigs pa’i phyir ro || skad cig ma ñid du rig par bya ste | skad cig re
re la skad cig ma ñid med par ni je bas je cher dmigs par mi ’gyur ro || chos kyi skye mched
pa’i gzugs kyaṅ sems kyi rjes su (7) ’jug pa’i phyir skad cig ma ñid du grub pa kho na
ste | ji skad du sṅar bśad pa lta bu’o || de lta bas na phyi yaṅ skad cig ma ñid du grub
pa yin no || yaṅ dri bas kyaṅ ’du byed thams cad skad cig ma ñid du grub po || ji ltar byas
pas śe na | re źig skad cig ma ma yin par smra ba la ci’i phyir (236a1) khyod ’du byed rnams
mi rtag pa ñid du ’dod la | skad cig ma ñid du mi ’dod ces bya ba ’di dri bar bya’o ||
gal te de ’di skad du skad cig re re la mi rtag pa ñid mi ’dzin pa’i phyir ro źes zer na
| de la ’di skad ces brjod par bya ste | mar me la sogs pa skad cig mar (2) rab tu gru pa’i
dṅos po dag la yaṅ mi g-yo ba’i gnas skabs na de mi ’dzin pa’i phyir skad cig ma ñid ma
yin par ci’i phyir mi ’dod | gal te ’di skad du sṅa ma bźin du phyis mi ’dzin pa’i phyir
ro źes zer na | de la ’di skad ces brjod par bya ste | ’du byed rnams la yaṅ ci’i phyir de
ltar (3) mi ’dod | gal te ’di skad du mar me la sogs pa ni de dag las gźan pa’i ’du byed
rnams daṅ mi ’dra ba’i phyir ro źes zer na | de la ’di skad ces brjod par bya ste | mi ’dra
ba ni rnam pa gñis te | ṅo bo ñid mi ’dra ba daṅ | ’jug pa mi ’dra ba’o || de la gal te
re źig ṅo bo ñid (4) mi ’dra ba yin par ’dod na de ñid kyi phyir dpe ñid du ruṅ ṅo || de’i
ṅo bo ñid kho na ni de’i dper mi ’gyur te | dper na mar me’i mar me daṅ | ba laṅ gi ba laṅ
lta bu’o || ’on te ’jug pa mi ’dra ba yin no źe na | de ñid kyi phyir dpe ñid du ruṅ ste
| mar me la sogs pa ni skad cig ma (5) ñid kyi rjes su ’jug par rab tu grub pa’i phyir ro
|| yaṅ de la khyod ci bźon pa ’dug la bźon pa la źon pa ’gro bar ’dod dam źes bya ba ’di
’dri bar bya’o || gal te ma yin no źes zer na | de la ’di skad ces brjod par bya ste | mig
la sogs pa gnas la de (6) dag la brten pa’i rnam par śes pa rgyun gyis ’gro’o źes bya bar
ni mi ruṅ ṅo || gal te ’di skad du sñiṅ po la brten pa’i mar me rgyun gyis ’gro la sñiṅ po
ni gnas par mthoṅ ba ma yin nam źes zer na | de la ’di skad ces brjod par bya ste | ma mthoṅ
ste | de’i rgyun gyi sñiṅ po skad cig re re (7) la ’gyur ba skye ba’i phyir ro || gal
te ’di skad du ’du byed rnams skad cig ma ñid yin na ci’i phyir mar me bźin du skad cig ma
ñid du ma grub ces zer na | de la ’di skad ces brjod par bya’o || phyin ci log gi gźi yin
pa’i phyir te | rgyun ’dra ba ’jug pas ’di dag gi skad cig ma ñid mi (236b1) śes te | ’di
ltar gźan daṅ gźan ñid yin mod kyi | de ñid ’di yin no sñam pa’i phyin ci log skye’o ||
de lta ma yin na mi rtag pa la rtag par phyin ci log par yaṅ mi ’gyur ro || de med na kun
nas ñon moṅs par yaṅ mi ’gyur na rnam par byuṅ ba lta smos kyaṅ ci dgos | de ltar (2) na brgal
źiṅ brtag pa’i sgo nas kyaṅ ’du byed thams cad skad cig ma ñid du rab tu grub po || gaṅ
zag la bdag med pa rab tu bsgrub pa’i phyir bdag med pa rnam par dbye ba’i tshigs su bcad
pa bcu gñis te |

gaṅ zag btags par yod ñid du || brjod bya rdzas su ma yin no || (3) mi dmigs phyin ci log pa
daṅ || kun nas ñon moṅs ñon moṅs rgyu ||

ñes pa gñis phyir de las ’di || gcig daṅ gźan du brjod bya min || phuṅ po bdag tu thal ba daṅ
|| de rdzas ñid du thal ’gyur phyir ||

gal te rdzas yod brjod min pa’i || dgos pa yaṅ ni brjod (4) dgos so || gcig daṅ gźan du brjod
min pa || dgos pa med par mi rigs so ||

mtshan ñid daṅ ni ’jig rten na || mthoṅ phyir bstan bcos sgo nas kyaṅ || bud śiṅ me bźin gñis
su ni || brjod min mi ruṅ dmigs phyir ro ||

gñis yod rnam śes skye ba’i phyir || de rkyen (5) ma yin don med phyir || de phyir lta ba po
nas ni || grol po’i bar du mi ’gyur ro ||

bdag po ñid cig yin na ni || mi rtag mi ’dod ’byuṅ mi byed || de las mtshan ñid grub dgos te
|| rdzogs pa’i byaṅ chub gsum la gnod ||

ñes pa gsum phyir lta sogs la ||de (6) yi byed pa raṅ byuṅ min || byed pa de yi rkyen can yaṅ
|| lta sogs byed pa med pa yin ||

byed po min phyir mi rtag phyir || cig car rtag tu ’jug pa’i phyir || lta la sogs pa byed pa
ni || raṅ ’byuṅ ñid du mi ruṅ ṅo ||

de bźin gnas daṅ źig pa ni || sṅa na med daṅ mi rtag (7) daṅ || phyogs gsum pa yaṅ med pa’i
phyir || rkyen ñid du ni mi ruṅ ṅo ||

’di ltar chos rnams thams cad ni || bdag med dam pa’i don du na || stoṅ ñid bdag tu dmigs pa
ni || ñes par bśad pa kho na yin ||

kun nas ñon moṅs rnam byaṅ ba’i || gnas skabs gcod pa’i bye (237a1) brag daṅ || ’jug daṅ rgyun
gyi bye brag kyaṅ || gaṅ zag gis ni ñe bar bstan ||

bdag tu lta ba skyed mi dgos || goms pa thog ma med dus can || gaṅ zag yod na thams cad ni ||
’bad med thar pa ’am thar pa med ||

ci gaṅ zag yod pa źes brjod par bya ba’am | (2) med pa źes brjod par bya źe na | bśad pa |

gaṅ zag btags par yod ñid du || brjod bya rdzas su ma yin no ||

’di ltar gaṅ gi phyir gaṅ zag btags par ni yod do źes brjod par bya la rdzas su ni med do źes
brjod par bya ste || de ltar mgo gcig tu smra ba ma yin pa’i smra ba yoṅs (3) su bzuṅ na
med pa ñid kyi ñe ba’i go skabs su yaṅ mi ’gyur la | yod pa ñid kyi yaṅ ma yin no || yaṅ
de rdzas su med do źes bya ba ji ltar rig par bya źe na | mi dmigs pa’i phyir te | de ni gzugs
la sogs pa bźin du rdzas su mi dmigs so || dmigs pa źes bya ba ni blos (4) rtogs pa yin
na | gaṅ zag ni gaṅ zag tu smra ba rnams kyis blos mi rtogs pa yaṅ ma yin la | bcom ldan
’das kyis kyaṅ mthoṅ ba’i chos kho na la bdag tu dmigs śiṅ ’dogs par byed do źes gsuṅs na
| ji ltar mi dmigs pa yin źe na | de de ltar dmigs pa ni rdzas su dmigs (5) pa ma yin no
|| ci’i phyir źe na | phyin ci log pa’i phyir te | ’di ltar bcom ldan ’das kyis bdag med
pa la bdag go sñam du phyin ci log go źes gsuṅs so || de lta bas na de ltar gaṅ zag tu ’dzin
pa gaṅ yin pa de ni phyin ci log yin no || ’di ji ltar rtogs śe na || kun nas (6) ñon moṅs
pa’i phyir te | ’di lta ste | ṅa daṅ ṅa’i źes bya ba ni ’jig tshogs la lta ba’i ñon moṅs
pa’i mtshan ñid kyi kun nas ñon moṅs pa yin te | phyin ci ma log pa ni kun nas ñon moṅs
par ’gyur bar ’os pa ma yin no || de kun nas ñon moṅs pa yin no źes bya bar yaṅ ji ltar (7)
rig par bya źe na | ñon moṅs pa’i rgyu yin pa’i phyir te | ’di ltar ’dod chags la sogs
pa ñon moṅs pa rnams ni de’i rgyu can du skye’o ||

yaṅ gzugs la sogs pa źes bya ba’i gźi gaṅ la gaṅ zag ces ’dogs pa gaṅ yin pa de daṅ ci gaṅ zag
gcig pa ñid du (237b1) brjod par bya’am | ’on te gźan pa ñid du brjod par bya źe na | bśad
pa | de las ’di |

gcig daṅ gźan du brjod bya min ||

ci’i phyir źe na | ñes pa gñis kyi phyir ro || ñes pa gñis po gaṅ gi phyir źe na |

phuṅ po bdag tu thal ba daṅ || de rdzas ñid du thal ’gyur (2) phyir ||

gcig pa ñid yin na ni phuṅ bo rnam kyaṅ bdag ñid du thal bar ’gyur la | gaṅ zag kyaṅ rdzas ñid
du thal bar ’gyur ro || gźan ñid yin na ni gaṅ zag rdzas su yod pa ñid du thal bar ’gyur
ro || de ltar na gaṅ zag btags par yod pa’i phyir | brjod par bya ba ma (3) yin pa ñid du
rigs te | de ñid kyis luṅ du ma bstan pa’i dṅos por yaṅ grub po ||

gaṅ dag ston pa’i bstan pa las ’das te | gaṅ zag rdzas su yod pa ñid du ’dod pa de dag la |
’di skad ces brjod par bya’o ||

gal te rdzas yod brjod min pa’i || dgos pa yaṅ ni (4) brjod dgos so ||

ci’i phyir źe na ||

gcig daṅ gźan du brjod min pa || dgos pa med par mi rigs so ||

’on te dpe tsam gyis gaṅ zag brjod par bya ba ma yin pa ñid du ’dod de | dper na bud śiṅ las
me gźan daṅ gźan ñid ma yin par brjod par bya ba ma yin pa (5) lta bu’o źe na | de dag la
’di skad ces brjod par bya ste |

mtshan ñid daṅ ni ’jig rten na || mthoṅ phyir bstan bcos sgo nas kyaṅ || bud śiṅ me bźin gñis
su ni || brjod min mi ruṅ dmigs phyir ro ||

gcig pa ñid daṅ gźan pa ñid du ste | me źes bya ba ni me’i (6) khams so || bud śiṅ ni ’byuṅ
ba lhag ma rnams te | de dag gi mtshan ñid tha dad pas bud śiṅ las me gźan pa kho na yin no
|| ’jig rten na me med par yaṅ śiṅ la sogs pa bud śiṅ mthoṅ la | bud śiṅ med par yaṅ me
mthoṅ pas gźan pa ñid grub po || bstan bcos (7) las kyaṅ bcom ldan ’das kyis gaṅ du yaṅ me
daṅ bud śiṅ dag brjod du med par ma gsuṅs bas ’di ni rigs pa ma yin no || bud śiṅ med par
me yod do źes bya ba ’di ji ltar śes śe na | dmigs pa’i phyir te | ’di ltar me rluṅ gis khyer
ba na ’bar bźin du (238a1) rgyaṅs bcad par yaṅ ’gro’o || ’on te yaṅ de na ni rluṅ bud
śiṅ yin no źe na | de ñid kyi phyir me daṅ bud śiṅ dag tha dad pa ñid du grub po || gaṅ las
śe na | gñis su ni dmigs pa’i phyir źes skabs su bab pa’o || gñis ni der me daṅ bud śiṅ
ñid du dmigs pa (2) yin no || mthoṅ ba po nas rnam par śes pa po’i bar daṅ | byed pa po daṅ
| za ba po daṅ | śes pa po daṅ | grol pa po gaṅ yin pa’i gaṅ zag de ni yod pa kho na’o
źe na | de ni mthoṅ ba por yaṅ mi ruṅ la grol ba po’i bar du yaṅ mi ruṅ ste | de ni lta ba
źes bya ba la sogs pa’i miṅ can (3) rnam par śes pa rnams la rkyen gyi ṅo bo’am bdag po la
sogs pa’i rkyen gyis byed pa po źig tu ’gyur graṅ na ||

de la re źig | gñis yod rnam śes skye ba’i phyir || de rkyen ma yin |

ci’i phyir źe na | don med pa’i phyir te | de la de’i mthu ni cuṅ zad kyaṅ ma mthoṅ ṅo ||

bdag (4) po ñid gcig yin na ni | mi rtag mi ’dod ’byuṅ mi byed ||

de rnam par śes pa ’byuṅ ba la bdag po ñid gcig yin na ni | rnam par śes pa ’dod pa mi rtag
pa yaṅ ’byuṅ bar mi byed la | mi ’dod pa yaṅ ’byuṅ bar mi byed pa kho na’o || de lta bas na
gñi ga ltar yaṅ mi srid (5) pa’i phyir | de ni mthoṅ ba po nas grol ba po’i bar yin par
mi ruṅ ṅo ||

gźan yaṅ gal te gaṅ zag rdzas su yod na

de’i las mtshan ñid bsgrub dgos te |

gaṅ źig rdzas su yod pa de’i ni las daṅ mtshan ñid kyaṅ dmigs te | dper na mig la sogs pa’i
lta ba la sogs pa (6) daṅ | gzugs daṅ ba la sogs pa lta bu yin no | gaṅ zag gis ni de lta
yaṅ ma yin te | de lta bas na de ni rdzas su med do || de rdzas su ’dod na | saṅs rgyas bcom
ldan ’das kyi

rdzogs par byaṅ chub pa rnam pa gsum po

zab mo mṅon par rdzogs par byaṅ chub pa daṅ thun (7) moṅ ma yin pa mṅon par rdzogs par byaṅ
chub pa daṅ | ’jig rten las ’das par mṅon par rdzogs par byaṅ chub pa la yaṅ gnod par ’gyur
ro || gaṅ zag mṅon par rtogs pas ni zab mo yaṅ cuṅ zad kyaṅ mṅon par rdzogs par byaṅ chub
par yaṅ mi ’gyur la | gźan (238b1) mu stegs can daṅ thun moṅ ma yin pa yaṅ ma yin | ’jig
rten na ma ’dres pa yaṅ ma yin te | ’di ltar ’dzin pa de ni ’jig rten thams cad kyis go ba
| mu stegs can mṅon par źe na pa | yun riṅ po nas ’khor ba na ’dres pa yaṅ yin no || gźan
yaṅ gaṅ zag mthoṅ ba po nas (2) rnam par śes pa po’i bar źig yin na de lta ba la sogs pa
la byed pa daṅ bcas pa’am | byed pa med pa źig tu ’gyur graṅ na |

byed pa daṅ bcas pa’i byed pa de yaṅ raṅ byuṅ ba glo bur ba’am | de’i rkyen can źig tu ’gyur
graṅ na |

ñes pa gsum phyir lta sogs la || de yi byed pa (3) raṅ byuṅ min ||

ñes pa gsum po ’chad pa de ñid kyi phyir

byed pa de’i rkyen yaṅ

min źes bya bar sbyar ro || byed pa med pa yin na ni | lta sogs byed pa med pa yin || źes bya
ba ’grub par ’gyur te |

gaṅ zag lta ba la sogs pa la byed pa med na ji ltar lta ba po nas rnam par śes (4) pa po’i bar
yin |

ñes pa gsum gyi phyir źes bśad pa ñes pa gsum po gaṅ gi phyir źe na |

byed po min phyir mi rtag phyir || cig car rtag tu ’jug pa’i phyir || lta la sogs pa byed pa
ni || raṅ byuṅ ñid du mi ruṅ ṅo ||

gal te lta ba la sogs pa la gaṅ las mthoṅ ba la (5) sogs par ’gyur ba’i byed pa glo bur ba źig
yin na | ’o na ni gaṅ zag de dag gi byed pa po ma yin pas ji ltar de mthoṅ ba po nas rnam
par śes pa po’i bar yin | yaṅ glo bur ba ñid yin na ni | ltos pa med pa’i phyir nam yaṅ
byed pa med par mi ’gyur bas mi rtag par mi ’gyur ro || (6) byed pa rtag pa yin na yaṅ mthoṅ
ba la sogs pa cig car daṅ rtag tu ’byuṅ bar ’gyur ba’i ñes par ’gyur ro || de lta bas
na lta ba la sogs pa la byed pa raṅ byuṅ ba ñid du mi ruṅ ṅo ||

de bźin gnas daṅ źig pa ni || sṅa na med daṅ mi rtag daṅ || phyogs gsum pa yaṅ (7) mad pa’i
phyir || rkyen ñid du ni mi ruṅ ṅo ||

’on te byed pa gaṅ zag gi rkyen can yin no źe na | gnas pa de ni rkyen ñid du ruṅ ba ma yin
te | sṅan med pa’i phyir ro || de de’i rkyen ñid yin na ni gaṅ zag ni nam yaṅ med pa ma yin
pas ci’i phyir | sṅon rol gaṅ gi tshe ma skyes pa na byed (239a1) pa med par ’gyur | źig
pa yaṅ rkyen ñid du mi ruṅ ste | gaṅ zag mi rtag pa ñid du thal bar ’gyur ba’i phyir ro ||
phyogs gsum pa gnas pa yaṅ yin la | źig pa yaṅ yin no źes bya ba ni ’ga’ yaṅ med pas byed
pa de’i rkyen can ñid du ruṅ ba ma yin te | de ltar na (2) re źig rigs pa la brten nas gaṅ
zag rdzas su mi dmigs pa yin no ||

’di ltar chos rnams thams cad ni || bdag med dam pa’i don du na || stoṅ ñid bdag tu dmigs pa
ni || ñes par bśad pa kho na yin ||

bcom ldan ’das kyis chos kyi mod dag las ni | chos thams cad ni (3) bdag med pa’o źes bśad do
|| don dam pa stoṅ pa ñid las ni las kyaṅ yod | las kyi rnam par smin pa yaṅ yod kyi chos
su brdar btags pa ma gtogs pa gaṅ źig phuṅ po ’di dag ’dor źiṅ phuṅ po gźan ñiṅ mchams sbyor
bar byad pa’i byed pa po ni mi dmigs so źes bśad (4) do || lṅa pa las ni bdag tu dmigs
pa la ñes dmigs lṅa ste | bdag tu lta ba daṅ | srog tu lta bar ’gyur | mu stegs can rnams
daṅ khyad par med par ’gyur | lam gol bar źugs par ’gyur | stoṅ pa ñid la yaṅ ’di’i sems
’jug par mi ’gyur | dad par mi ’gyur | (5) yaṅ dag par gnas par mi ’gyur | mos par mi ’gyur
| ’di’i ’phags pa’i chos rnams kyaṅ rnam par byaṅ bar mi ’gyur ro źes bśad do | de ltar
na luṅ gi sgo nas kyaṅ ruṅ ba ma yin no ||

bcom ldan ’das kyis kyaṅ kun śes pa daṅ ldan pa daṅ | khur khyer ba daṅ dad pas (6) rjes su
’braṅ ba la sogs pa’i gaṅ zag rnam par gźag pa’i sgo nas gaṅ zag kyaṅ de daṅ de las bśad de
| rdzas su med pa ñid gcig yin na ni | ci’i phyir bśad ce na |

kun nas ñon moṅs rnam byaṅ ba’i || gnas skabs gcod pa’i bye brag daṅ || ’jug daṅ rgyun gyi bye
brag (7) kyaṅ || gaṅ zag gis ni ñe bar bstan ||

kun nas ñon moṅs pa daṅ rnam par byaṅ ba’i gnas skabs daṅ | gcod pa’i bye brag dag daṅ | de
dag gi ’jug pa’i bye brag dag daṅ | rgyun gyi bye brag ni gaṅ zag gdags pa med par bśad par
mi nus so || de la (239b1) yoṅs su śes pa’i mdo las ni | yoṅs su śes par bya ba’i chos rnams
ni kun nas ñon moṅs pa’o || yoṅs su śes pa ni rnam par byaṅ ba’o źes bśad do || khur
khyer ba’i mdo las ni | khur daṅ khur khyer ba ni kun nas ñon moṅs pa’o || khur ’dor ba ni
rnam par (2) byaṅ ba’o źes bśad pa de dag gi ’jug pa’i bye brag daṅ | rgyun gyi bye brag
kyaṅ kun śes pa daṅ ldan pa daṅ | khur khyer ba’i gaṅ zag gdags pa med par bśad mi nus la
| byaṅ chub kyi phyogs daṅ mthun pa’i chos kyi gnas skabs sbyor ba daṅ | mthoṅ ba daṅ | sgom
pa daṅ | mthar thug (3) pa’i lam gyi bye brag gi rnam pa du ma źig yod pa de dag gi ’jug
pa’i bye brag daṅ | rgyun gyi bye brag kyaṅ dad pas rjes su ’braṅ ba la sogs pa’i gaṅ zag
gdags pa med par bśad par mi nus te | gaṅ zag rdzas su med pa ñid gcig yin na ni ci’i phyir
bśad ces bya ba ’di (4) la tshul ni ’di lta bu yin par rig par bya’o || de lta ma yin
na | gaṅ zag bśad pa dgos pa med par ’gyur te |

re źig ’di bdag tu lta ba bskyed pa’i phyir | dgos pa ni ma yin te | ’di ltar

bdag tu lta ba bskyed mi dgos |

gna’ nas skyes zin pa’i phyir ro || de goms (5) par bya ba’i phyir yaṅ ma yin te | ’di ltar
|

goms pa thog ma med dus can ||

gal te yaṅ bdag tu lta bas thar pas ’di bśad do źe na | de lta yin na ni |

thams cad ’bad pa med par thar bar ’gyur te ||

’di ltar bdag tu lta ba ni | bden pa ma mthoṅ ba thams cad la yod (6) do || yaṅ na ni thar pa
med pa kho nar ’gyur te | ji ltar sdug bsṅal la sṅar sdug bsṅal du ma bzuṅ ba las phyis
’dzin pa lta bur | sṅar bdag la bdag med par ma bzuṅ ba las | bden pa mṅon par rtogs pa’i
dus na bdag tu ’dzin pa ni ’ga’ yaṅ med kyi | sṅon ji lta ba phyis (7) kyaṅ de daṅ ’dra bar
thar par mi ’gyur ro || yaṅ bdag cig yod na ni gdon mi za bar ṅar ’dzin pa daṅ | ṅa yir
’dzin pa dag gis bdag la sred pa daṅ | de’i rgyu can gyis ñon moṅs pa dag gdon mi za bar ’byuṅ
bar ’gyur bas de’i phyir yaṅ thar par mi ’gyur ro || yaṅ na ni gaṅ zag (240a1) yod par
khas blaṅ bar mi bya ste | de yod na ni gdon mi za bar ñes pa ’di dag tu thal bar ’gyur
ro ||

de ltar yon tan de dag daṅ || rtag ldan byaṅ chub sems dpa’ ni || bdag ñid don yaṅ mi ’dor źiṅ
|| gźan gyi don yaṅ sgrub par byed ||

ṅo tsha śes pa daṅ brtan (2) pa la sogs pa’i yon tan rnams kyi las mdor bstan pa yin no ||

byaṅ chub kyi phyogs daṅ mthun pa’i skabs rdzogs so | || |

