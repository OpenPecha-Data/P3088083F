(190a1) gdams ṅag rjes su bstan pa rnam par dbye ba’i tshigs su bcad pa lṅa bcu rtsa gcig ste
|bskal pa graṅs med ṅes ’byuṅ źiṅ || mos pa rnam par ’phel byed pa || ji ltar chu yis rgya
mtsho bźin || dge chos rnams kyis yaṅ dag rdzogs ||

(2) mos pa rnam par ’phel byed pa || źes bya ba ni chen po’i gnas skabs su phyin pa’i phyir
ro || lhag ma ni don go bar zad do ||

de bźin du ni tshogs bsags pa’i || rgyal sras gzod nas dag pa po || legs par śes śiṅ sems dge
ba || sgom pa la ni rab tu sbyor ||

(3) gzod ma nas dag pa ni byaṅ chub sems dpa’i sdom pa yoṅs su sbyaṅs pa’i phyir daṅ | don phyin
ci ma log par ’dzin pa’i sgo nas theg pa chen po la lta ba draṅ por byas pa’i phyir ro
|| legs par śes pa ni thos pa maṅ ba’i phyir ro || sems dge ba ni sgrib pa daṅ bral (4)
ba’i phyir ro ||

de tshe chos kyi rgyun la ni || saṅs rgyas rnams las źi gnas daṅ || ye śes yaṅs pa thob bya’i
phyir || gdams ṅag rgya chen rñed par ’gyur ||

tshigs su bcad pa ’di’i don go bar zad do ||

de nas daṅ por sdom brtson de || mdo yi sde la sogs pa’i (5) chos || mi gñis don ni rnam ’byed
pa || mdo sogs miṅ la sems ’jog go ||

e nas de ni rim bźin du || tshig rab dbye la dpyod byed ciṅ || so so’i naṅ na tshul bźin du
|| de yi don yaṅ rnam par dpyod ||

don de dag ni ṅes gzuṅ nas || chos la kun nas sdom (6) par byed || de yi don ni thob bya’i phyir
|| de nas de ni smon par byed ||

daṅ por mdo’i sde daṅ | dbyaṅs kyis bsñad pa’i sde la sogs pa’i chos la mdo la sogs pa’i miṅ
sa bcu pa źes bya ba la sogs pa de lta bu gaṅ yin pa de la sems ’jog par byed do || tshigs
su bcad pa (7) gsum po ’dis ni sems drug bstan te | rtsa ba’i sems daṅ | rjes su dpyod pa’i
sems daṅ | rnam par dpyod pa’i sems daṅ | ṅes par ’dzin pa’i sems daṅ | sdom pa’i sems
daṅ | smon pa’i sems so || de la rtsa ba’i sems ni mdo’i sde la sogs (190b1) pa’i chos rnams
kyi miṅ la dmigs pa gaṅ yin pa’o || rjes su dpyod pa’i sems ni | gaṅ gis mdo’i sde la
sogs pa’i miṅ gi sgo nas dmigs pa rnams kyi tshig rab tu dbye ba’i rjes su ’gro ba’o || rnam
par dpyod pa’i sems ni | gaṅ gis don daṅ yi ge dpyod par (2) byed pa’o || de la don ni
rnam pa bźis dpyod par byed de | bgraṅ ba daṅ | ’jal ba daṅ | rtog pa daṅ | so sor rtog pas
so || de la bgraṅ ba ni graṅs ’dzin pa ste | dper na gzugs ni skye mched bcu daṅ | gcig
gi phyogs so || tshor ba ni tshor ba drug gi (3) tshogs so || źes bya ba de lta bu la sogs
pa’o || ’jal ba ni graṅs daṅ ldan pa’i chos kyi mtshan ñid la sgro ’dogs pa daṅ | skur pa
’debs pa med par ’tsham par ’dzin pa’o || rtog pa ni tshad mas rtog pa’o || so sor rtog pa
ni bgraṅ ba daṅ | gźal ba (4) daṅ | brtags pa’i don la lta ba’o || yi ge rnam pa gñis kyis
spyod par byed de | yi ge tshogs pa rnams don daṅ bcas pa ñid daṅ | sil bu rnams don med
pa ñid kyis so || ṅes par ’dzin pa’i sems ni gaṅ gis ji ltar rjes su dpyad pa’am | rnam
par (5) dpyad pa de’i rgyu mtshan ṅes par ’dzin pa’o || sdom pa’i sems ni ji ltar rnam par
dpyad pa’i don rtsa ba’i sems la bsdus te | kun nas sdom pa’i rnam par ’byuṅ ba’o || smon
pa’i sems ni tiṅ ṅe ’dzin gyi don tam | de yoṅs su rdzogs par bya ba’i don tam | dge (6)
sbyoṅ gi tshul gyi ’bras bu’i don tam | sa la ’jug pa’i don tam | khyad par du ’gro ba’i don
kyaṅ ruṅ | gaṅ gi don du rab tu brtson pa de la ’dun pa daṅ lhan cig ’byuṅ ba’o || ’di
sems kho na dmigs par snaṅ ba ’byuṅ gi | sems las ma gtogs pa’i dmigs (7) pa ni med do źes
sems tsam du śes kyaṅ ruṅ | ma śes kyaṅ ruṅ ste | dmigs pa ni sems yin te | gźan ma yin pas
sems rnam pa drug po dmigs par rnam par gźag go ||

yid kyi brjod pas rgyun chags su || btsal bya so sor brtag par bya || yid (191a1) la byed pa
brjod med pa | ro gcig pas kyaṅ dpyad par bya ||

chos kyi miṅ ni bsdoms pa’aṅ ’di || źig nas lam du śes par bya || lhag mthoṅ lam ni de don rnams
|| rnam par dpyod par śes par bya ||

zuṅ du ’brel ba’i lam ni de || bsdoms (2) pa yin par rnam śes bya || źum pa’i sems ni rab gzuṅ
ste || rgod pa yaṅ ni źi bar bya ||

de nas dmigs pa de la ni || mñam par gyur na btaṅ sñoms gźag || de la rtag tu bya ba daṅ ||
gus par byas te sbyar bar bya ||

tshigs su bcad pa bźi po ’dis ni yid la byed pa bcu (3) gcig bstan te | rtog pa daṅ bcas śiṅ
dpyod pa daṅ bcas pa daṅ | rtog pa med la dpyod pa tsam daṅ | rtog pa yaṅ med dpyod pa yaṅ
med pa daṅ | źi gnas yid la byed pa daṅ | lhag mthoṅ yid la byed pa daṅ | zuṅ du ’brel pa
yid la byed pa daṅ | rab tu (4) ’dzin pa’i rgyu mtshan yid la byed pa daṅ | źi gnas kyi
rgyu mtshan yid la byed pa daṅ | btaṅ sñoms kyi rgyu mtshan yid la byed pa daṅ | rtag tu sbyor
ba yid la byed pa daṅ | gus par bya ba yid la byed pa’o ||

dmigs pa la ni sems gtad nas || de rgyun rnam par g-yeṅ (5) mi bya || rnam g-yeṅ myur du rtogs
byas nas || de la slar ni glan par bya ||

blo ldan goṅ nas goṅ du yaṅ || sems ni naṅ du bsdu bar bya || de nas yon tan mthoṅ ba’i phyir
|| tiṅ ṅe ’dzin la sems gdul lo ||

rnam g-yeṅ ñes pa mthoṅ ba’i phyir || de la mi dga’ (6) źi bar bya || brnab sems yid mi bde
ba sogs || laṅs pa de bźin źi bar bya ||

de nas sdom brtson can gyis ni || sems la mṅon par ’du byed bcas || raṅ gi ṅaṅ gis ’byuṅ ba
’thob || de goms pa las ’du mi byed ||

tshigs su bcad pa bźi po ’dis ni sems (7) gnas pa rnam pa dgus gnas pa’i thabs bstan te | rnam
pa dgu ni | sems ’jog par byed | kun tu ’jog par byed | ṅes par ’jog par byed | ñe bar
’jog par byed | ’dul bar byed | źi bar byed | ñe bar źi bar byed | rgyud gcig tu byed | mñam
(191b1) par ’jog par byed ces bya ba yin no ||

de nas de yi lus daṅ sems || śin tu sbyaṅs pa che thob nas || yid la byed daṅ bcas śes bya ||
de yis de ni ’phel byas nas ||

’phel ba riṅ du ’gro ba yis || dṅos gźi’i gnas pa des ’thob po || mṅon śes don (2) du gñer bas
te || sbyaṅs na las su ruṅ ba’i mchog ||

bsam gtan las ’thob mṅon par śes || mṅon par bsgrubs pa’i sgo nas de || saṅs rgyas dpag tu med
pa la || mchod pa’i phyir daṅ mñan pa’i phyir || ’jig rten khams ni rnams su ’gro ||

’dis ni saṅs (3) rgyas dpag med la || bskal dpag med par bsñen bkur byas || de la bsñen bkur
byas pa’i phyir || sems ni las ruṅ mchog tu ’gyur ||

bsam gtan las su ruṅ ba mchog tu ’gyur ro źes bya bar sbyar ro || bskal pa dpag tu med par gyur
pa źes bya ba ni graṅs (4) med dpag tu med par gyur par ro || tshigs su bcad pa ’di rnams
kyi lhag ma’i don go bar zad do ||

de nas de dag sṅon rol du || phan yon lṅa ni ’thob ’gyur te || des na rnam par dag pa’i snod
|| bla na med pa ñid ’gyur ’di’i ||

lus las gnas ṅan (5) len pa kun || skad cig re re la zad ’gyur || lus daṅ sems ni kun tu yaṅ
|| śin tu sbyaṅs pas gaṅ bar ’gyur ||

chos rnams snaṅ ba thams cad du || yoṅs su chad pa med rtogs ’gyur || yaṅ dag pa yi rgyu mtshan
ni || ma brtags pa dag rab tu (6) mthoṅ ||

de bźin chos sku rab rdzogs daṅ || rnam par dag par bya ba’i phyir || blo daṅ ldan pas rnam
kun du || rtag tu rgyu yoṅs ’dzin par byed ||

de nas dag pa’i sṅon rol du phan yon lṅa ’thob par ’gyur te | dag pa źes bya ba ni lhag pa’i
bsam pa dag pa’i (7) sa’o || de dag thob pas na rnam par dag pa’i snod ñid ’thob ste | bla
na med pa ni theg pa bla na med pa’i phyir ro || de bźin chos sku rab rdzogs daṅ || rnam
par dag par bya ba’i phyir || źes bya ba ni | byaṅ chub sems dpa’ sa bcu pa la ni yoṅs su
rdzogs pa’o, | (192a1) saṅs rgyas kyi sa la ni rnam par dag pa’o || phan yon lṅa po ’di dag
las | gsum ni źi gnas kyi phyogs daṅ mthun pa yin la | gñis ni lhag mthoṅ gi phyogs daṅ
mthun pa yin par rig par bya ste | ’di’i bar du ni ’jig rten pa’i lam yaṅ dag (2) dag par
’grub pa yin no ||

de nas de ’drar gyur pa yi || byaṅ chub sems dpa’ mñam gźag pas || yid kyi brjod pa ma gtogs
par || don kun rab tu mi mthoṅ ṅo ||

chos kyi snaṅ ba ’phel bya’i phyir || brtson ’grus brtan po kun tu rtsom || chos kyi snaṅ ba
(3) ’phel nas ni || sems tsam la ni gnas par ’gyur ||

de nas don kun snaṅ ba ni || sems su rab tu snaṅ bar ’gyur || de tshe de yi gzuṅ ba yi || rnam
par g-yeṅ ba de spaṅs ’gyur ||

de nas de la ’dzin pa yi || rnam par g-yeṅ ba ’ba’ źig lus || de tshe bar (4) chad med pa yi
|| tiṅ ṅe ’dzin la myur du reg ||

de’i ’og tu ṅes par ’byed pa’i cha daṅ mthun pa rnams te | nam źig byaṅ chub sems dpa’ de lta
bu sems mñam par gźag pas yid kyi brjod pa las ma gtogs pa don thams cad ma mthoṅ gi | ’di’i
yid (5) kyi brjod pa kho na raṅ gi mtshan ñid daṅ | spyi’i mtshan ñid du snaṅ bar mthoṅ
ba na | de ni ’di’i dro bar gyur pa’i gnas skabs yin te | gaṅ gi dbaṅ du mdzad nas chu
bo tsha sgo can gyi mdo las | snaṅ ba źes bya ba ’di ni chos la ṅes par rtogs pa’i bzod pa’i
tshig bla (6) dags so źes gsuṅs pa ni snaṅ ba ’di yin no || de chos kyi snaṅ ba de ñid
spel ba’i phyir mi gnas pa’i byed pas brtson ’grus brtan po rtsom par byed pa de ni ’di’i
rtse mo’i gnas skabs yin no || de chos kyi snaṅ ba ’phel nas sems tsam la gnas te | ’di ni
sems kho nar zad do (7) źes bya bar rtogs pa’i phyir ro || de nas don du snaṅ ba thams cad
ni sems kho nar zad kyi | don sems las gźan pa ni ma yin no źes bya bar mthoṅ ste | de’i
tshe ni ’di’i gzuṅ ba’i rnam par g-yeṅ ba spaṅs la | ’dzin pa’i rnam par g-yeṅ ba ’ba’ źig
lus (192b1) so || de ni ’di’i bzod pa’i gnas skabs yin no || de’i tshe bar chad med pa’i
tiṅ ṅe ’dzin la yaṅ myur du reg par ’gyur te | de ni ’di’i ’jig rten pa’i chos kyi mchog
gi gnas skabs yin no || ci’i phyir de ’di’i bar chad med pa źes bya źe na |

’di ltar de yi mjug (2) thogs su || ’dzin pa’i rnam par g-yeṅ ba spaṅ || ’di dag go rims bźin
du ni || dro bar gyur pa yin źes bya ||

de ltar na ’di dag ni ṅes par ’byed pa’i cha daṅ mthun par dro bar gyur pa la sogs pa yin no
||

de nas des ni ’jig rten las || ’das pa’i ye śes bla med (3) pas || rnam par mi rtog dri ma med
|| ’dzin pa gñis daṅ bral ba ’thob ||

de yan chad ni mthoṅ ba’i lam gyi gnas skabs yin te | bla na med pa ni ye śes bla na med pas
so || rnam par mi rtog pa ni gzuṅ ba daṅ ’dzin pa’i rnam par rtog pa daṅ bral ba’i phyir
ro || dri ma (4) med pa ni mthoṅ bas spaṅ bar bya ba’i ñon moṅs pa spaṅs pa’i phyir te | ’dis
ni rdul daṅ bral ba daṅ | dri ma daṅ bral ba źes bśad pa yin no || ’dzin pa gñis daṅ bral
ba ni gzuṅ ba daṅ ’dzin pa daṅ bral ba’i phyir ro ||

de ’di’i gnas yoṅs gyur pa ste || sa ni daṅ po (5) yin par ’dod || ’di’i de bskal pa dpag med
kyis || śin tu rnam par dag par ’gyur ||

tshigs su bcad pa ’di’i don ni go bar zad do ||

chos kyi dbyiṅs ni mñam pa ñid || rab tu rtogs nas de yi tshe || rtag tu sems can thams cad
la || bdag daṅ mtshuṅs (6) pa’i sems ’thob ste ||

sems can rnams la bdag med daṅ || sdug bsṅal daṅ ni don bya daṅ || lan mi re la ’di sems sñoms
|| rgyal sras gźan daṅ ’dra ba yin ||

chos la bdag med pas chos mñam pa ñid rtogs nas mtshuṅs pa ñid rnam pa lṅas rtag tu sems (7)
can thams cad la bdag daṅ mtshuṅs pa’i sems ñid ’thob ste | bdag med pa’i mtshuṅs pa ñid
daṅ | sdug bsṅal mtshuṅs pa ñid kyis ni raṅ daṅ gźan gyi rgyud dag la bdag med pa daṅ | sdug
bsṅal dag khyad par med pa’i phyir ro || bya ba mtshuṅs pa ñid kyis (193a1) ni raṅ daṅ
gźan gyi sdug bsṅal spaṅ bar bya dgos par mtshuṅs pa’i phyir ro || lan mi re ba mtshuṅs pa
ñid kyis ni bdag ñid las bźin du gźan las lan mṅon par mi ’dod pa’i phyir ro || de las gźan
pa’i byaṅ chub sems dpa’ daṅ mtshuṅs pa ñid (2) kyis ni | ji ltar de dag gi mṅon par rtogs
pa de bźin du mṅon par rtogs pa’i phyir ro ||

des ni khams gsum ’dus byas rnams || yaṅ dag ma yin kun rtog par || ye śes śin tu rnam dag pa
|| gñis su med pa’i don gyis mthoṅ ||

des ni khams gsum pa’i (3) ’dus byas rnams yaṅ dag pa ma yin pa’i kun du rtog pa tsam du mthoṅ
ste | ye śes śin tu rnam par dag pa ni ’jig rten las ’das pa’i phyir ro || gñis su med
pa’i don gyis źes bya ba ni gzuṅ ba med pa daṅ | ’dzin pa med pa’i don gyis so ||

de dag med pa’i ṅo bo ni || (4) mthoṅ ba’i spaṅ bya rnams las grol || de nas de tshe mthoṅ ba’i
lam || thob pa źes ni ṅes par brjod ||

gzuṅ ba daṅ ’dzin pa med pa de’i ṅo bo chos kyi dbyiṅs mthoṅ bas spaṅ bar bya ba’i ñon moṅs
pa rnams las rnam par grol bar mthoṅ ṅo ||

med pa’i stoṅ pa ñid śes (5) śiṅ || de bźin yod pa’i stoṅ ñid daṅ || raṅ bźin stoṅ pa ñid śes
pas || stoṅ pa śes pa źes brjod do ||

byaṅ chub sems dpa’ de ni stoṅ pa ñid rnam pa gsum śes pa’i phyir stoṅ pa śes pa źes bya ’o
|| med pa’i stoṅ pa ñid ni kun brtags pa’i ṅo bo ñid (6) de | raṅ gi mtshan ñid kyis med pa’i
phyir ro || de bźin du yod pa’i stoṅ pa ñid ni gźan gyi dbaṅ ste | de ni ji ltar brtags
pa de ltar med kyi | raṅ gi mtshan ñid kyis ni yod do || raṅ bźin gyis stoṅ pa ñid ni yoṅs
su grub pa’i ṅo bo ñid de | stoṅ pa ñid kyi ṅo bo ñid (7) yin pa’i phyir ro ||

mtshan med gźi ni rnam rtog rnams || yaṅ dag zad pa yin źes bya || smon pa med par gyur pa ste
|| yaṅ dag ma yin kun rtog go ||

mtshan ma med pa’i gźi ni rnam par rtog pa rnams yaṅ dag par zad pa yin la | smon pa med pa’i
gźi dmigs pa de ni (193b1) yaṅ dag pa ma yin pa’i kun tu rtog pa dmigs pa yin par śes par
bya’o ||

rgyal sras byaṅ chub phyogs mthun par || rnam pa sna tshogs thams cad ni || rtag tu mthoṅ ba’i
lam de daṅ || lhan cig tu ni thob par ’dod ||

byaṅ chub sems dpa’i byaṅ chub kyi phyogs daṅ mthun (2) pa’i chos dran pa ñe bar gźag pa la
sogs pa rnam pa sna tshogs thams cad mthoṅ ba’i lam de daṅ lhan cig ’thob bar rig par bya’o
||

gaṅ źig blo yis ’gro ba ’dus byas tsam || bdag med sdug bsṅal rgyas pa tsam śes te || don med
raṅ bźin bdag lta rnams sbaṅs (3) nas || bdag ñid che lta don chen rñed pa gaṅ ||

’di na bdag lta med par bdag tu blta || sdug bsṅal med par śin tu sdug bsṅal gyur || raṅ la
phan byas bdag la ji lta bar || don kun byed la lan kyaṅ re ba med ||

gaṅ źig grol ba mchog gis sems grol la || (4) ’chiṅ ba mi bzad yun yaṅ riṅ por bciṅs || sdug
bsṅal mthar thug pa ni ma mthoṅ yaṅ || rab tu sbyor ba ñid daṅ byed pa ñid ||

’di na ’jig rten tshe gcig raṅ sdug bkur mi nus || ’jig rten gnas pa srid du gźan sdug bsṅal
|| bsdoms pa smos ci dgos te bsam du med || (5) byaṅ chub sems dpa’ de las bzlog pa yin ||

rgyal sras sems can rnams la dga’ ba daṅ || byams pa gaṅ yin sbyor daṅ mi skyo gaṅ || de ni
srid pa dag na ṅo mtshar che || sems can bdag daṅ mtshuṅs phyir de lta’aṅ min ||

chigs su bcad pa lṅa po ’di dag gis ni (6) byaṅ chub sems dpa’ mthoṅ ba’i lam thob pa’i che
ba’i bdag ñid brjod de | don med pa’i raṅ bźin gyis bdag tu lta ba ni | ’jig tshogs la lta
ba ñon moṅs pa can gaṅ yin pa’o || bdag ñid chen po’i lta ba don chen po ni sems can thams
cad la bdag daṅ mñam pa’i sems (7) rñed pa’i phyir | bdag tu lta ba gaṅ yin pa ste | de
ni don thams cad byed pa’i rgyu yin pa’i phyir don chen po yin no || don med pa’i raṅ bźin
gyis bdag tu lta ba med par bdag tu lta ba ni don chen po gaṅ yin pa’o || raṅ gi rgyud las
skyes pa’i sdug bsṅal med par yaṅ sems (194a1) can thams cad kyi rgyud las skyes pas śin
tu sdug bsṅal bar gyur pa’o || grol ba mchog ni theg pa bla na med pas sems can mthoṅ ba’i
lam gyis spaṅ bar bya ba rnams las grol la | sems can thams cad kyi rgyud las byuṅ ba’i
’chiṅ ba mi zad (2) pa yun riṅ pos kyaṅ bciṅs pa’o || sems can gyi khams nam mkha’ bźin du
mtha’ yas pa’i phyir | sdug bsṅal gyi mthar thug pa ma mthoṅ yaṅ sems can rnams kyi sdug
bsṅal mthar bya ba’i phyir rab tu yaṅ sbyor la | sems can tshad med pa’i don byed pa ñid (3)
do || byaṅ chub sems dpa’ de las bzlog pa yin no || de ni ’jig rten gnas pa ji srid par
sems can thams cad kyi sdug bsṅal bsdoms pa bkur bar nus so || byaṅ chub sems dpa’ sems can
rnams la dga’ ba gaṅ yin pa daṅ || phan pa daṅ bde bar ’dod pa (4) gaṅ yin pa daṅ | de’i
don du sbyor ba gaṅ yin pa daṅ | der sbyor ba la mi skyo ba gaṅ yin pa de thams cad ni ’jig
rten na śin tu ṅo mtshar yaṅ che la | sems can thams cad bdag daṅ mtshuṅs pa’i phyir ṅo
mtshar yaṅ mi che’o ||

de nas ’di ni lhag ma yi || sa rnams (5) sgom ba’i lam ’di la || ye śes rnam pa gñis po dag
|| bsgom phyir rab tu sbyor bar byed ||

rnam par mi rtog ye śes de || saṅs rgyas chos ni sbyoṅ bar byed || gźan ni ji bźin rnam ’jog
pa || sems can rnams ni yoṅs smin byed ||

graṅs med gñis (6) ni rdzogs pa yis || sgom pa yi ni tshar phyin te || sgom pa tha ma thob nas
ni || byaṅ chub sems dpa’ dbaṅ bskur ba ||

rdo rje lta bu’i tiṅ ṅe ’dzin || rtogs pas mi śigs thob nas ni || gnas gźan gyur pa mthar thug
pa || sgrib pa kun gyi dri med daṅ ||

gaṅ (7) la gnas nas sems can kun || phan phyir rab tu sgrub byed pa || rnam pa thams cad mkhyen
pa yi || go ’phaṅ bla na med pa ’thob ||

’di dag gis ni sgom pa’i lam bstan te | yi śes rnam pa gñis la rnam par mi rtog pa ni gaṅ gis
na bdag ñid kyis saṅs rgyas kyi (194b1) chos rnam par sbyoṅ bar byed pa yin no || ji lta
ba bźin du rnam par ’jog pa ni ’jig rten las ’das pa’i rjes la thob pa ’jig rten pa ste |
gaṅ gis na sems can yoṅs su smin par byed pa yin no || graṅs med pa gñis kyis sgom pa’i tha
ma mjug tu phyin pa thob nas dbaṅ (2) bskur ba’i byaṅ chub sems dpa’ ni rnam par rtog pa’i
bag la ñal gyis mi śigs pa’i don gyis rdo rje lta bu’i tiṅ ṅe ’dzin ’thob po || de’i ’og
tu gnas gźan du gyur pa’i mthar phyin pa daṅ | gaṅ la gnas nas ’khor ba ji srid par mṅon
par rdzogs par byaṅ chub pa daṅ | (3) yoṅs su mya ṅan las ’das pa yaṅ dag par ston pa la
sogs pas sems can rnams la phan pa rab tu sgrub par byed pa thams cad mkhyen pa ñid kyi go
’phaṅ bla na med pa ñon moṅs pa daṅ | śes bya’i sgrib pa thams cad kyi dri ma med pa ’thob
po ||

de ltar mthoṅ dka’i (4) thub pa rtag mthoṅ ba || thos pa mñam med las byuṅ rab daṅ ba’i || śugs
kyis rtag par śin tu sems tshim pa || ji lta bur na don chen ’gyur ma yin ||

chos kyi sgo la rnam par gnas pa la || de bźin gśegs rtag mṅon sum ’doms mdzad ciṅ || (5) co
nas ’dren bźin ñes pa’i tshaṅ tshiṅ nas || tshan gyis draṅs te byaṅ chub la ’god do ||

: de ni mthoṅ bar rab dag mi rtog byaṅ chub kyis || ’jig rten thams cad thil mnan mun pa chen
po yaṅ || rnam pa kun tu bsal nas ñi ma (4) chen po dag || śar ba bźin du ’gro ba rnams
la lham me’o ||

: tshigs su bcad pa gsum po ’di dag gis ni gdams ṅag gi che ba ñid ston te | gaṅ gis chos (7)
kyi sgo’i rgyun la gdams ṅag ’thob pa des ni rtag tu saṅs rgyas mthoṅ bar ’gyur ro || des
na gaṅ gis na śin tu daṅ ba’i śugs kyis sems tshim par byas pa ’di saṅs rgyas rnams rtag
tu mthoṅ ba de don chen por ’gyur ba mtshuṅs pa med pa’i chos thos so || lhag ma ni don (195a1)
go bar zad do ||

: saṅs rgyas rnams ni rtag tu raṅ don yaṅ dag sbyor la legs par bsṅags pa daṅ || log par sbyor
la smod mdzad gnas daṅ rnam ’byed lhur len mchog gi sems can la || gaṅ (6) źig spaṅs daṅ
bsten pas bde gśegs bstan pa ’di la rnal ’byor yoṅs ’gyur ba || bar chad mthun pa’i chos
ni rnam pa thams cad rgyal rnams tshul bźin ’di na ston ||

: rjes su bstan pa rnam pa bźi ni tshigs su bcad pa gcig gis ston te | lhag pa’i tshul khrims
kyi dbaṅ du mdzad nas | byaṅ chub sems dpa’ raṅ gi don la yaṅ dag par sbyor ba la bsṅags
pa mdzad pa daṅ | log par sbyor ba la (2) snod pa mdzad pa daṅ | lhag pa’i sems daṅ | lhag
pa’i śes rab kyi dbaṅ du mdzad nas gnas pa daṅ | rnam par ’byed pa lhur len ba la de dag
gi bar du gcod pa daṅ | de dag daṅ mthun pa’i chos rnam pa thams cad ston pa’o || gaṅ źig
spaṅs pa daṅ bsten pas (3) źes bya ba ni bar du gcod pa daṅ mthun pa ste go rims bźin no
|| rnal ’byor źes bya ba ni źi gnas daṅ | lhag mthoṅ sgom pa’o ||

de ltar rtag tu dge ba bsags pas rab gaṅ źiṅ || thub pa las ni rtag tu gdams ṅag che thob pa’i
|| sems dpa’ mchog ni sems kyi tiṅ ’dzin rab yaṅs pa || thob nas yon tan rgya mtsho’i pha
rol (5) ’gro bar ’gyur ||

tshigs su bcad pa ’di dag gi don ni go baṅ zad do ||

gdams ṅag rjes su bstan pa’i skabs rdzogs so ||

