rigs rab tu dbye ba bsdu bar tshigs su bcad pa |yod daṅ mchog daṅ mtshan ñid || rtags daṅ rigs
rab dbye ba daṅ || ñes dmigs daṅ ni phan yon daṅ || dpe rnams gñis te (3) rnam pa bźi ||

’dis ni rigs yod pa ñid daṅ | mchog ñid daṅ | mtshan ñid daṅ | rtags daṅ | rab tu dbye ba daṅ
| ñes dmigs daṅ | phan yon daṅ | dpe źes bya ba khyab ra de dag bsdus te | khyad par de
dag kyaṅ so sor rnam pa bźi bźi’o || yod pa ñid du rnam par dbye bar (4) tshigs su bcad pa
|

khams rnams daṅ ni mos pa daṅ || sgrub pa tha dad dbye ba daṅ || ’bras bu tha daṅ dmigs pa’i
phyir || rigs yod ñid du ṅes par brjod ||

sems can rnams ni khams sna tshogs pa yin pa’i phyir | khams kyi dbye ba dpag tu med de | ji
skad du | ba ru’i (5) mdo las bśad pa lta bu’o || de lta bas na khams kyi dbye ba da lta
bu yaṅ yid ches par bya dgos pas theg pa gsum gyi rigs tha dad pa yod do || sems can rnams
kyi mos pa tha dad pa yaṅ dmigs te | thog ma kho nar la theg pa ’ga’ źig kho na la mos par
’gyur ro || de ni rigs kyi (6) dbye ba med par mi ’gyur ro || rkyen gyi dbaṅ gis mos pa
bskyed du zin kyaṅ sgrub pa tha dad pa dmigs te | kha cig ni des par sgrub la | kha cig ni
ma yin no || de yaṅ rigs kyi dbye ba med par mi ’gyur ro || ’bras bu tha dad pa byaṅ chub
dman pa daṅ | ’briṅ daṅ | khyad par can rnams kyaṅ (7) dmigs te | de yaṅ ’bras bu ni sa bon
gyi ṅo bo daṅ mthun pa’i phyir | rigs kyi dbye ba med par mi ’gyur ro || mchog ñid du rnam
par dbye bar tshigs su bcad pa |

de dge khyad par ’phags pa daṅ || thams cad daṅ ni don chen daṅ || mi zad pa yi rgyu mtshan
phyir || rigs mchog (137b1) ñid ces brjod pa yin ||

’dir rigs ni rgyu mtshan rnam pa bźis mchog ñid du ston te | rigs de ni dge ba’i rtsa ba rnams
khyad par du ’phags pa daṅ | thams cad | don chen po daṅ | mi zad pa ñid kyi rgyu mtshan
yin no || ñan thos rnams kyi dge ba’i rtsa ba ni de ltar spyaṅs pa ma (2) yin no || thams
cad yod pa yaṅ ma yin te | stobs daṅ mi ’jigs pa la sogs pa med pa’i phyir ro || don chen
po yaṅ ma yin te | gźan gyi don med pa’i phyir ro || mi zad pa maṅ ma yin te | phuṅ po’i
lhag ma med pa’i mya ṅan las ’da’ bar mthar thug pa’i phyir ro || mtshan (3) ñid rnam par
dbye bar tshigs su bcad pa |

raṅ bźin daṅ ni rgyas pa daṅ || de ni rten daṅ brten pa daṅ || yod med gñis daṅ yon tan ni ||
sgrol ba’i don du śes par bya ||

’dis rigs rnam pa bźi ston te | raṅ bźin du gnas pa daṅ | yaṅ dag par bsgrubs pa daṅ | rten
gyi ṅo bo ñid daṅ || brten (4) pa’i ṅo bo ñid de de dag ñid daṅ go rims bźin no || de ni rgyu’i
dṅos por yod do || ’bras bu’i dṅos por med do || rigs ni yon tan sgrol ba’i don du yaṅ
rig par bya ste | ’di las yon tan sgrol źiṅ ’byuṅ ba’i phyir ro || rtags rnam par dbye
bar tshigs su bcad pa |

sbyor ba’i sṅon du (5) sñiṅ rje daṅ || mos pa daṅ ni bzod pa daṅ || dge ba yaṅ dag spyod pa
ni || rigs kyi rtags su śes par bya ||

byaṅ chub sems dpa’i rigs kyi rtags ni rnam pa bźi ste | sbyor ba’i sṅon rol ñid nas sems can
rnams la sñiṅ rje ba daṅ | theg pa chen po’i chos la mos pa daṅ | dka’ ba (6) spyod pa dag
la ji mi sñam pa’i don gyis bzod pa daṅ | pha rol tu phyin pa’i raṅ bźin gyi dge ba yaṅ
dag par spyod pa’o || rab tu dbye ba rnam par dbye bar tshigs su bcad pa |

rigs ni ṅes daṅ ma ṅes pa || rkyen rnams kyis ni mi ’phrogs daṅ || ’phrog pa ñid de mdor na
rigs || (7) dbye ba ’di ni rnam pa bźi ||

rigs ni mdor na rnam pa bźi ste || des pa daṅ ma ṅes pa daṅ de dag ñid go rims bźin du rkyen
rnams kyis mi ’phrogs pa daṅ | ’phrog pa’o || ñes dmigs rnam par dbye bar tshigs su bcad
pa ||

ñon moṅs goms daṅ grogs ṅan daṅ || phoṅs daṅ gźan gyi (138a1) dbaṅ ñid de || mdor na rigs kyi
ñes dmigs ni || rnam pa bźi ru śes par bya ||

byaṅ chub sems dpa’i rigs kyi ñes dmigs ni | gaṅ gis na rigs la gnas kyaṅ yon tan dag la mig
’jug pa ni mdor na rnam pa bźi ste | ñon moṅs pa maṅ ba (2) daṅ | mi dge ba’i grogs po daṅ
| yo byad kyis phoṅs pa daṅ | gźan gyi dbaṅ du gyur ba’o || phan yon rnam par dbye bar tshigs
su bcad pa |

riṅ mo źig naṅ na soṅ du || ’gro źiṅ myur du thar pa daṅ || de na’aṅ sdug bsṅal chuṅ du myoṅ
|| skyo bcas sems can smin (3) bar byed ||

byaṅ chub sems dpa’i rigs la phan yon rnam pa bźi ste | riṅ mo źig na ṅan soṅ du ’gro ba daṅ
|| de dag nas myur du thar pa daṅ | de dag tu skyes na yaṅ sdug bsṅal chuṅ du myoṅ ba daṅ
|| sems skyo źiṅ der skyes pa’i sems can rnams sñiṅ rjes yoṅ su smin par byed pa’o | (4)
gser gyi rigs chen po daṅ ’dra bar tshigs su bcad pa |

gser gyi rigs bźin śes par bya || dge ba dpag tu med pa’i gnas || ye śes daṅ ni dri med ldan
|| mthu rnams kyi yaṅ gnas yin no ||

gser gyi rigs chen po ni gser rnam ba bźi’i gnas su ’gyur te | maṅ po (5) daṅ | ’od gsal ba
daṅ | dri ma med pa daṅ | las su ruṅ ba’o || de daṅ chos mthun par byaṅ chub sems dpa’i rigs
kyaṅ dge ba’i rtsa ba dpag tu med pa’i gnas daṅ | ye śes kyi gnas daṅ | ñon moṅs pa’i dri
ma med pa’i gnas daṅ | mṅon par śes pa la sogs pa’i mthu’i (6) gnas yin ta | de lta bas
na gser gyi rigs chen po lta bur rig par bya’o || rin po che’i rigs chen po daṅ ’dra bar
tshigs su bcad pa |

rin chen mchog rigs bźin śes bya || byaṅ chub chen po’i rgyu mtshan phyir || ye śes che daṅ
tiṅ ṅe ’dzin ’phags || sems can maṅ (7) po’i don gnas phyir ||

rin po che’i rigs chen po ni rin po che bźi’i gnas su ’gyur te | rigs dan ldan pa daṅ | kha
dog phun sum tshogs pa daṅ | dbyibs phun sum tshogs pa daṅ | tshad phun sum tshogs pa’i’o
|| byaṅ chub sems dpa’i rigs kyaṅ de daṅ ’dra bar rig par bya ste | (138b1) byaṅ chub den
po’i rgyu mtshan yin pa’i phyir daṅ | ye śe chen po’i rgyu mtshan yin pa’i phyir daṅ | ’phags
pa’i tiṅ ṅe ’dzin gyi rgyu mtshan yin pa’i phyir te | tiṅ ṅe ’dzin ni sems yaṅ dag par
gnas pa’o || sems can maṅ po yoṅs su smin par byed pa’i rgyu mtshan yin pa’i phyir te | sems
(2) can mtha’ yas pa yoṅs su smin par byed pa’i phyir ro || rigs med pa la gnas pa rnam
par dbye bar tshigs su bcad pa |

la la gcig tu ñes par spyod ṅes yod || la la dkar po’i chos rnams kun tu bcom || la la thar
ba’i cha mthun dge ba med || dkar po dman pa yod pa rgyu daṅ bral ||

(3) don ’di la ni rigs med pa la gnas pa yoṅs su mya ṅan las mi ’da’ ba’i chos can yin par bźed
do || de yaṅ mdor bsdu na rnam pa gñis te | de’i dus daṅ gtan yoṅs su mya ṅan las mi ’da’
ba’i chos can no || de’i dus su yoṅs su mya ṅan las mi ’da’ ba’i chos can yaṅ rnam (4)
pa bźi ste || gcig tu ñes par spyod pa daṅ | dge ba’i rtsa ba kun tu chad pa daṅ | thar pa’i
cha daṅ | mthun pa’i dge ba’i rtsa ba med pa daṅ | dge ba’i rtsa ba dman pa yod pa tshogs
yoṅs su ma rdzogs pa’o || gtan yoṅs su mya ṅan las mi ’da’ ba’i chos can ni rgyu daṅ bral
ba ste | gaṅ (5) la yoṅs su mya ṅan las ’da’ ba’i rigs ñid med pa’o || raṅ bźin daṅ rgyas
pa’i rigs rnam par dbye ba ñid du tshigs su bcad pa ||

zab ciṅ rgya cher bśad pa gźan la phan phyir bstan pa’i chos chen la || mi śes bźin du mos pa
śin tu rgya chen ’byuṅ źiṅ sgrub la bzod || de dag tha mar (6) rnam pa gñis mchog phun sum
tshogs ’gyur gaṅ yin de || byaṅ chub sems dpa’ raṅ bźin yon tan ldan de rgyas pa’i rigs
las śes ||

zab ciṅ rgya che bar bśad pa gźan la phan par bya ba’i phyir bstan pa theg pa chen po’i chos
rgya chen po la zab ciṅ rgya che ba’o || don mi śes bźin du mas brgya (7) chen po ’byuṅ źiṅ
sgrub pa la yaṅ mi skyo la | tha mar phun sum tshogs pa rnam pa gñis kyi mchog byaṅ chub
chen po phun sum tshogs pa ’thob par ’gyur ba yin pa de ni byaṅ chub sems dpa’i rigs raṅ
bźin gyis yon tan daṅ ldan pa daṅ rgyas pa’i che ba yin par rig par bya’o || rnam pa gñis
(139a1) źes bya ba ni | gñis po ’jig rten pa daṅ | ñan thos dag go || mchog ces bya ba ni
khyad par du ’phags pa’o || ’bras bu’i sgo nas rigs khyad par du bya bar tshigs su bcad pa
|

yon tan śin tu rgya che byaṅ chub śiṅ bskyed phyir || bde daṅ sdug bsṅal chen po źi ’thob bya’i
(2) phyir || bdag daṅ gźan la phan bde byed pa ’bras bu’i phyir || rigs mchog de ni rtsa
ba bzaṅ po lta bu yin ||

’dis ni byaṅ chub sems dpa’i rigs byaṅ chub kyi śiṅ raṅ daṅ gźan la phan pa daṅ | bde ba byed
pa’i ’bras bu can gyi rtsa ba bzaṅ po ñid yin par bstan to ||

rigs kyi skabs rdzogs (3) so | || |

