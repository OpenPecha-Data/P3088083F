don dam pa’i mtshan ñid du tshigs su bcad pa |yod min med min de bźin min gźan min || skye daṅ
’jig med ’bri bar mi ’gyur te || ’phel ba med ciṅ rnam par dag pa’aṅ med || rnam par dag
(3) ’gyur de ni don dam mtshan ||

gñis med pa’i don ni don dam pa ste | gñis med pa’i don de yaṅ rnam pa ldas yaṅ dag par ston
to || kun brtags pa daṅ gźan gyi dbaṅ gi mtshan ñid kyis ni yod pa ma yin no || yoṅs su grub
pa’i mtshan ñid kyis ni med pa ma yin no || kun (4) brtags pa daṅ gźan gyi dbaṅ dag daṅ
yoṅs su grub par gcig pa ñid med pas de bźin ma yin no || de dag kho na daṅ gźan pa ñid
med pas gźan ma yin no || chos kyi dbyiṅs ’dus ma byas pa’i phyir skye ba yaṅ med | ’jig pa
yaṅ med do || kun nas ñon moṅs pa daṅ (5) rnam par byaṅ ba dag ’gag pa daṅ skye ba daṅ de
bźin gnas pa’i phyir ’bri bar yaṅ mi ’gyur | ’phel bar yaṅ mi ’gyur ro || raṅ bźin gyis
kun nas ñon moṅs pa can ma yin pa’i phyir | rnam par dag par ’gyur ba med do || glo bur gyi
ñon moṅs pa daṅ bral bas rnam par ma dag (6) pa yaṅ ma yin te | de ltar na gñis med pa’i
mtshan ñid rnam pa lṅa po de ni don dam pa’i mtshan ñid kyi par rig par bya’o || bdag tu
lta ba’i phyin ci log dgag par tshigs su bcad pa |

bdag tu lta ba bdag ñid bdag mtshan min || ṅan par gnas min mtshan ñid mi ’dra phyir || (7)
gñis las gźan med de ni nor pa skyes || de phyir thar pa nor tsam zad pa yin ||

re źig bdag tu lta ba ñid ni bdag gi mtshan ñid ma yin no || ṅan par gnas pa ñid kyaṅ ma yin
te | ’di ltar de ni bdag gi mtshan ñid du kun brtags pa’i bdag daṅ mtshan ñid ni ’dra ba’i
phyir ro || de (145b1) yaṅ ñe bar len pa’i phuṅ po lṅa ste | ñon moṅs pa’i gnas ṅan len
gyis rab tu bskyed pa’i phyir ro || ’di gñis las gźan pa’i bdag gi mtshan ñid kyaṅ mi dmigs
te | de lta bas na bdag ni med kyi bdag tu lta ba gaṅ yin pa de ni nor pa skyes pa yin no
|| bdag med pa ñid kyi phyir | thar (2) pa yaṅ nor pa tsam du zad pa yin par rig par bya’i
grol ba ni ’ga’ yaṅ med do || phyin ci log smad par tshigs su bcad pa gñis te |

ji ltar ’khrul pa tsam brten skye bo yis || sdug bsṅal raṅ bźin rgyun chags rtogs mi ’gyur ||
rigs min rig ñid sdug bsṅal sdug bsṅal (3) med || chos kyi raṅ bźin de yi raṅ bźin min ||

brten nas dṅos rab skye rab skye bar mṅon ’jug pa’i || skye bo ji ltar gźan gyis byas la brten
|| gaṅ phyir yod pa mi mthoṅ med mthoṅ ba || ’di ’dra’i mun nag rnam pa de gaṅ źig |

ji ltar na ’jig rten ’di dag tu lta ba nor pa tsam la brten (4) nas ’du byed rnams kyi sdug
bsṅal gyis ṅo bo ñid rtag tu rjes su ’prel pa mi mthoṅ ste | sdug bsṅal gyi raṅ bźin de ni
ye śes kyis rig par bya mi dgos te | sdug bsṅal ñams su myoṅ bas rig pa yin no || sdug bsṅal
ma spaṅs pas sdug bsṅal bar gyur pa yin la (5) sdug bsṅal daṅ ldan pa’i bdag med pa’i
phyir sdug bsṅal bar gyur pa med do || gaṅ zag la bdag med pas chos tsam du zad pa’i phyir
chos kyi raṅ bźin yin no || chos la bdag med pas chos kyi raṅ bźin ma yin no || yaṅ gaṅ gi
tsho ’jig rten gyis de daṅ de la brten nas dṅos (6) po de daṅ de dag ’byuṅ ṅo źes bya bar
dṅos po rnams kyi rten ciṅ ’brel par ’byuṅ ba mṅon sum du mthoṅ ba na de ji ltar mthoṅ ba
la sogs pa ni gźan gyis byas kyi | rten ciṅ ’brel par ’byuṅ ba ni ma yin no źes bya ba’i
lta ba ’di la brten | ’jig rten gyi mun nag gaṅ rten ciṅ (7) ’brel par ’byuṅ ba yod pa ni
mi mthoṅ gi | med pa bdag du rtogs pa ’di ’dra ba de gaṅ źig yin te | yod pa ni mun pas mi
mthoṅ bar nus kyi | med pa ma thoṅ bar ni ma yin no || bdag med par źi ba ruṅ bar tshigs
su bcad pa |

’di la don dam tshul gyis źi ba daṅ || (146a1) skye ba de gñis khyad par ci yaṅ med || ’on kyaṅ
dge ba’i las rnams byed pa dag || skye ba zad pas źi ba ’thob par bśad ||

don dam pa’i tshul bdag med par mñam pa ñid kyis ’khor ba daṅ mya ṅan las ’das pa dag la tha
dad du bya ba ci yaṅ med do || (2) ’on kyaṅ gaṅ dag thar pa’i lam sgom pa dge ba’i las byed
pa dag gi skye ba zad pas thar pa ’thob par ’gyur ba ñid do || phyin ci log smad pa byas
nas de’i gñen po don dam pa’i ye śes la ’jug par tshigs su bcad pa bźi ste |

byaṅ chub sems dpa’ bsod nams ye (3) śes kyi || mtha’ yas pha rol tshogs rnams legs bsags nas
|| chos la sems pa śin tu rnam ṅes phyir || don gyi rnam pa brjod pa’i rgyu can rtogs ||

de yis brjod pa tsam du don rig nas || der snaṅ sems tsam la ni yaṅ dag gnas || de nas chos
dbyiṅs (4) gñis kyi mtshan ñid daṅ || bral ba mṅon sum ñid du rtogs par ’gyur ||

sems las gźan med par ni blos rig nas || de nas sems kyaṅ med pa ñid du rtogs || blo daṅ ldan
pas gñis po med rig nas || de mi ldan pa’i chos kyi dbyiṅs lag nas ||

blo daṅ ldan (5) pa’i mi rtog ye śes stobs || rtag tu kun nas mñam par soṅ ba yis || de la brten
pa’i ñes tshogs tshaṅ tshiṅ dag || dug sman chen pos dug bźin sel bar byed ||

gcig gis ni tshogs chen po bas gas pa daṅ | tiṅ ṅe ’dzin la brten nas ṅas ma pa’i phyir chos
(6) bsam pa ñid du rnam par ṅes pa ñid daṅ | yid kyi brjod pa yin pa’i phyir chos de dag
don du snaṅ bar rtogs lṅa’i phyir de la ’jug pa rab tu ston te | dus rab tu dbye ba graṅs
med pas ’di’i pha rol yoṅs su rdzogs pas nas mtha’ yas pha rol yin no || gñis pas ni don rnams
(7) yid kyis brjod pa tsam du rig nas der snaṅ ba’i sems tsam la gnas pa ston te | ’di
ni byaṅ chub sems dpa’i ṅes par ’byed pa’i cha daṅ mthun pa’i gnas skabs yin no || de phan
chad ni chos kyi dbyiṅs gñis kyi mtshan ñid gzuṅ ba daṅ | ’dzin pa’i mtshan ñid daṅ bral
ba mṅon (146b1) sum ñid du rtogs te | ’di ni mthoṅ ba’i lam gyi skabs yin no || gsum pas
ni ji ltar ’dis chos kyi dbyiṅs mṅon sum ñid du rtogs pa ston to || ji ltar ’dis mṅon sum
du rtogs śe na | sems las gźan pa’i dmigs pa gzuṅ ba med do źes bya bar blos rtogs nas gzuṅ
(2) ba med na ’dzin pa yaṅ med pa’i phyir sems tsam po de yaṅ med pa ñid du khoṅ du chud
do || de gñis med pa ñid du rig nas de daṅ mi ldan pa’i chos kyi dbyiṅs gzuṅ ba daṅ | ’dzin
pa’i mtshan ñid dag daṅ bral ba la gnas te | de ltar na chos kyi dbyiṅs mṅon sum ñid du
rtogs pa (3) yin no || bźi pas ni bsgom pa’i lam gyi gnas skabs na gnas yoṅs su gyur pas
don dam pa’i ye śes la ’jug pa ston te | rnam par mi rtog pa’i ye śes kyi stobs kyis dus
kun du mñam pa ñid du soṅ bas de la brten pa’i ñes pa’i tshogs riṅ du rjes su źugs pa | gnas
ṅan (4) len gyi mtshan ñid dag dug sman chen pos dug bźin du sel ba’i phyir ro || de gaṅ
la mñam ñid du soṅ źe na | gźan gyi dbaṅ gi ṅo bo ñid la’o || don dam pa’i ye śes kyi che
ba ñid kyi tshigs su bcad pa |

thub las gsuṅs pa’i dam chos legs bźag pa || rtsa ba’i chos (5) kyi dbyiṅs la blo grol bźag
|| dran rgyu rtog pa rtsam rig brtan pa dag || myur du yon tan rgya mtsho’i pha rol ’gro ||

byaṅ chub sems dpa’ don dam pa’i ye śes la źugs pa des saṅs rgyas kyis gsuṅs pa’i dam pa’i chos
legs par bźag pa’i rtsa ba’i sems bsdus pa’i chos (6) la dmigs pa’i chos kyi dbyiṅs la
blo gros bźag nas dran pa gaṅ daṅ gaṅ skye ba’i dran ba ’jug pa de dag thams cad rtog pa
rtsam du khoṅ du chud de | de ltar na myur du yon tan rgya mtsho’i pha rol saṅs rgyas ñid
du ’gro bar ’gyur bas ’di ni don dam pa’i ye śes kyi che ba ñid yin no ||

de (7) kho na ñid kyi skabs rdzogs so || ||

