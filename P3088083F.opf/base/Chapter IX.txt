thams cad mkhyen pa ñid la tshigs su bcad pa gñis te | gsum pa ni de dag ñid kyi bśad par gyur
pa’o ||dka’ spyod dpag med brgya phrag daṅ || dpag med dge ba bsags pa daṅ || dpag tu med
pa’i dus daṅ ni || (3) dpag med sgrib pa zad pa’i phyir ||

sgrib pa kun gyi dri med pa || rnam pa thams cad mkhyen ñid ’thob || rin chen snod ni phye ba
ltar || saṅs rgyas ñid ni yaṅ dag bstan ||

ṅal ba rgyas rmad byuṅ dka’ spyad dge kun bsags || bskal mchog dus riṅ ’gro ba’i sgrib kun zad
|| (4) sar gtogs sgrib pa phra bcom saṅs rgyas te || de ni mthu che rin chen snod phye
bźin ||

yaṅ dag par ’grub pa daṅ | ṅo bo ñid daṅ | dpe’i sgo nas saṅs rgyas ñid bstan to || dka’ ba
spyod pa brgya phrag ji sñed daṅ | dge ba’i tshogs ji sñed daṅ | dus ji srid daṅ | ñon (5)
moṅs pa daṅ | śes bya’i sgrib pa ji tsam spaṅs pas yaṅ dag par ’grub pa ’di ni yaṅ dag par
’grub pa’o || sgrib pa thams cad kyi dri ma med pa rnam pa thams cad mkhyen pa ñid ’thob
pa ni ṅo bo ñid do || rin po che’i snod phye ba ni de’i dpe’o || saṅs rgyas ñid de’i gñis
su med pa’i (6) mtshan ñid mthu daṅ bcas pa la tshigs su bcad pa gñis te | gsum pa ni de
dag ñid kyi bśad par gyur pa’o ||

chos rnams thams cad saṅs rgyas ñid || chos ni gaṅ yaṅ yod ma yin || de ni chos dkar raṅ bźin
yaṅ || de yis de ni brjod ma yin ||

rin chen chos kyi rgyu (7) mtshan phyir || de ni rin chen ’byuṅ gnas bźin || dge pa’i le tog
rgyu mtshan phyir || de ni sprin daṅ ’dra bar ’dod ||

de bźin ñid tha dad pa’i raṅ bźin ma yin pa’i phyir daṅ | saṅs rgyas ñid kyaṅ de rnam par dag
pas rab tu phye ba’i phyir chos thams cad kyaṅ saṅs rgyas ñid (153a1) yin la chos gaṅ yaṅ
kun brtags pa’i chos kyi ṅo bo ñid du yod pa ma yin no || pha rol tu phyin pa la sogs pa
dge ba rnams de’i ṅo bor yoṅs su gyur pa’i phyir saṅs rgyas ñid de ni chos dkar po’i raṅ
bźin yaṅ yin la | pha rol tu phyin pa la sogs pa pha rol (2) tu phyin pa’i ṅo bor yoṅs su
ma grub pa’i phyir | de dag gis de bstan par bya ba yaṅ ma yin te | ’di ni gñis su med pa’i
mtshan ñid yin no || rin po che’i ’byuṅ gnas daṅ | sprin lta bu ñid ni mthu yin te | bstan
pa’i chos rin po che rnams de las rab tu ’byuṅ ba’i phyir (3) daṅ | gdul bya’i rgyud kyi
źiṅ la dge ba’i lo tog rnams rab tu bskrun pa’i phyir ro ||

saṅs rgyas ñid ni chos kun ldan pa’am yaṅ na chos kun bral ba ste || rin chen chos rab che yaṅs
’byuṅ phyir rin chen chos kyi ’byuṅ gnas bźin || skye dgu rnams la legs bśad mi zad (4)
chos kyi char chen ’bebs pas na || ’byuṅ po’i lo tog dkar po śin tu che ’phel rgyu phyir
sprin daṅ ’dra ||

tshigs su bcad pa gsum pa ’dis ni don de ñid ston te | chos rin po che rab tu che źiṅ yaṅs pa
’byuṅ ba’i rgyu mtshan yin pa’i phyir rin po che’i ’byuṅ gnas bźin no || (5) skye dgu rnams
la legs par bśad pa mi zad pa’i chos kyi char chen po ’bebs pas na źes bya bar ’dir tshig
rnam par sbyar bar rig par bya’o || ’byuṅ po rnams kyi dkar po’i lo tog śin tu chen po
’phel pa’i rgyu yin pa’i phyir sprin daṅ ’dra’o || saṅs rgyas de ñid skyabs bla na med (6)
pa yin pa la tshigs su bcad pa lṅa’o ||

rtag tu ñon moṅs tshogs kun daṅ || ñes par spyod pa thams cad daṅ || rga daṅ ’chi ba dag las
kyaṅ || saṅs rgyas ñid ni yoṅs su skyob ||

’dis ni mdor na ñon moṅs pa daṅ las daṅ skye ba’i kun nas ñon moṅs pa las yoṅs su skyob (7)
pa’i don gyis skyabs ñid yin par ston to ||

’tshe ba dag ni thams cad daṅ || ṅan soṅ daṅ ni thabs min daṅ || ’jig tshogs theg pa dman dag
las || de phyir skyabs kyi dam pa’o ||

gñis pa ’dis ni ’tsheb la sogs pa las yoṅs su skyob pa’i phyir rgya cher bstan to || de (153b1)
la ’tshe ba thams cad las yoṅs su skyob pa ñid ni | saṅs rgyas kyi mthus loṅ ba rnams
kyis ni mig thob po || ’on pa rnams kyis ni rna ba thob po || sems ’khrugs pa rnams kyis ni
raṅ gi sems thob po || nad ’go ba rnams ni źi bar gyur to || źes bya ba de lta bu la sogs
pa (2) gaṅ yin pa’o || ṅan soṅ las yoṅs su skyob pa ñid ni saṅs rgyas kyi ’od kyis der soṅ
ba rnams thar par byas pa’i phyir daṅ | der mi ’gro ba la ’god pa’i phyir ro || thabs ma
yin pa las yoṅs su skyob pa ñid ni mu stegs can gyi lta ba las sloṅ ba’i phyir ro || ’jig
tshogs (3) las yoṅs su skyob pa ñid ni theg pa gñis kyis yoṅs su mya ṅan las zlo ba’i phyir
ro || theg pa dman pa las yoṅs su skyob pa ñid ni ma ṅes pa’i rigs can rnams theg pa chen
po la bgrod pa gcig par byed pa’i phyir ro ||

saṅs rgyas ñid de skyabs ni dpe med mchog tu ’dod || (4) sna tshogs ’jigs ’gyur ’jig tshogs
kun daṅ theg pa daṅ || ṅan soṅ rnam maṅ sdug bsṅal thabs min soṅ ba rnams || skye daṅ ’chi
daṅ ñon moṅs ṅan soṅ kun las sruṅ ||

gsum pa ’dis ni gaṅ gis na skyabs de ñid dpe med ciṅ mchog ñid kyis bla na med pa yin pa de
don de ñid (5) kyis ston to ||

saṅs rgyas chos kyis śin tu rdzogs pa’i sku gaṅ yin || dam pa’i chos la sems can rab ’dul mkhyen
pa gaṅ || ’gro ba kun la thugs rje pha rol phyin pa gaṅ || saṅs rgyas ñid de ’dir ni
skyabs kyi mchog tu ’dod ||

bźi pa ’dis ni rgyu gaṅ dag gis (6) skyabs de de ltar bla na med pa yin pa de ston te | raṅ
gi don gyi mthar thug pa’i dbaṅ du byas nas saṅs rgyas kyi chos stobs daṅ mi ’jigs pa la sogs
pa śin tu rdzogs pa’i ṅo bo ñid kyi phyir ro || gźan gyi don mthar thug pa’i dbaṅ du byas
nas dam pa’i chos la sems can ’dul (7) ba’i thabs mkhyen pa’i phyir daṅ | thugs rjes pha
rol tu phyin pa’i phyir ro ||

’jig rten ji srid sems can gyi || gnod daṅ phun sum tshogs pa kun || bzlog ciṅ ’byor par bya
ba’i phyir || saṅs rgyas skyabs chen ñid du ’dod ||

tshigs su bcad pa lṅa pa ’dis ni dus ji srid (154a1) cig tu sems can ji rñed cig gi gaṅ gi don
du skyabs yin pa de mdor bstan to || gaṅ gi don du źes bya ba ni | gnod pa thams cad bzlog
pa daṅ | phun sum tshogs pa thams cad ’byor par bya ba’i phyir ro || gnas yoṅs su gyur
pa la tshigs su bcad pa drug pa ste |

(2) gaṅ la ñon moṅs śes bya’i sgrib pa’i sa bon dus riṅ rtag ldan pa || spoṅ ba śin tu rgya
che rnam pa kun gyis rab tu bcom gyur źiṅ || gnas gyur chos dkar yon tan mchog rab ldan pa
thob pa saṅs rgyas ñid || de ni mi rtog rab dag śin tu yul chen ye śes lam gyis ’thob ||

’dis (3) ni mi mthun pa’i phyogs kyi sa bon daṅ bral ba daṅ | gñen po phun sum chogs pa daṅ
ldan pas gnas yoṅs su gyur pa daṅ | lam rnam pa gñis thob pas de ji ltar ’thob pa yaṅ bstan
te | ’jig rten las ’das pa’i ye śes śin tu rnam par dag pa’i lam thob pa daṅ | de’i rdzas
la | (4) thob pa śes bya mtha’ yas pa’i yul can gyi ye śes kyi lam ’thob pas so || dus riṅ
źes bya ba ni thog ma med pa’i dus nas so || spoṅ ba śin tu rgya che rnam pa kun gyis źes
bya ba ni sa’i rnam pa dag gis so ||

de bźin gśegs pa de ni der bźugs nas || ri dbaṅ mtho steṅ bźugs (5) bźin ’gro la gzigs || źi
bar mṅon dga’i ’gro la ’aṅ thugs rdze na || srid la mṅon dga’i skye bo gźan ci smos ||

gñis pa ’dis ni gnas yoṅs su gyur pa de gźan las khyad par du ston te | de la gnas pa ni ri’i
dbaṅ po mthon po la bźugs pa bźin du ’jig rten ches śin tu dman (6) pa la gzigs so || gzigs
nas kyaṅ ñan thos daṅ raṅ saṅs rgyas rnams la’aṅ thugs rje na | de dag las gźan pa la
lta smos kyaṅ ci dgos |

gnas la ’jug daṅ rab ’jug mi ’jug daṅ || ldog daṅ kun ’jug gñis daṅ gñis min daṅ || mñam daṅ
khyad ’phags kun ’gro (7) bdag ñid ni || de bźin gśegs pa rnams kyi yoṅs gyur ’dod ||

gsum pa ’dis ni de’i phan yon gyi dbye ba ston te | gnas la źes bya ba ni gnas yoṅs su gyur
pa gaṅ yin pa de yaṅ dag par ston to || de bźin gśegs pa rnams kyi yoṅs su gyur pa de ni gźan
gyi don du (154b1) ’jug pas na ’jug pa’o || chos thams cad las khyad źugs pa’i phyir mchog
tu ’jug pa ni rab tu ’jug pa’o || kun nas ñan moṅs pa’i rgyu la mi ’jug pas mi ’jug pa’o
|| kun nas ñon moṅs pa las ldog pas zlog pa’o || gtan du pa yin pa’i phyir kun tu ’jug
pa ni kun tu ’jug (2) pa’o || mṅon par rdzogs par byaṅ chub pa daṅ | yoṅs su mya ṅan las
’da’ ba ston par ’jug pas gñis su ’jug pa’o || ’khor ba daṅ mya ṅan las ’das pa la mi gnas
pa’i phyir ’dus byas daṅ ’dus ma byas ñid gñis su mi ’jug pa ni gñis ma yin par ’jug pa’o
|| ñan thos (3) daṅ raṅ saṅs rgyas dag daṅ rnam par grol ba ’dra ba ñid kyis mñam du ’jug
pa’o || stobs daṅ mi ’jigs pa la sogs pa saṅs rgyas kyi chos rnams kyis mi mñam pa’i phyir
khyad par du ’phags par ’jug pa’o || theg pa thams cad ston bar ’gro ba’i phyir kun tu ’gro
ba’i (4) ’jug pa’o ||

ji ltar nam mkha’ rtag tu kun soṅ ’dod || de bźin de yaṅ rtag tu kun soṅ ’dod || ji ltar nam
mkha’ gzugs gyur kun tu soṅ || de bźin de yaṅ sems can tshogs kun soṅ ||

bźi pa ’dis ni bstan pa daṅ bśad pa phyed sṅa ma daṅ phyed phyi ma dag gis de’i (5) raṅ bźin
gyis saṅs rgyas kyi thams cad du soṅ ba ñid nam mkha’ daṅ chos mthun par ston to || saṅs
rgyas kyi sems can gyi tshogs kun tu soṅ ba ñid ni sems can thams cad bdag ñid du źal gyis
bźes pa yoṅs su grub pa las rig par bya’o ||

ji ltar chu yi snod chag na || (6) zla ba’i gzugs brñan mi snaṅ ba || de bźin sems can ṅan pa
la || saṅs rgyas gzugs kyaṅ mi snaṅ ṅo ||

lṅa pa ’dis ni thams cad du soṅ ba yin yaṅ snod du ma gyur pa’i sems can rnams la saṅs rgyas
kyi sku mi snaṅ ba dpes sgrub par byed do ||

ji ltar me ni gźan du (7) ’bar || gźan du źi bar ’gyur ba ltar || de bźin saṅs rgyas rnams la
yaṅ || snaṅ daṅ mi snaṅ śes par bya ||

drug pa ’dis ni saṅs rgyas kyis gdul ba dag yod na saṅs rgyas ’byuṅ bas de snaṅ la | btul nas
yoṅs su mya ṅan las ’da’ bas de mi snaṅ ba me ’bar ba daṅ (155a1) źi ba daṅ chos mthun pas
sgrub par byed do || saṅs rgyas kyi mdzad pa lhun gyis grub pa rgyun mi ’chad pa la tshigs
su bcad pa bźi ste |

ji ltar rṅa dag ma brduṅs par || sgra ni kun tu ’byuṅ ba ltar || de bźin rgyal ba gzo med par
|| bśad pa dag ni kun tu (2) ’byuṅ ||

ji ltar nor bu ’bad mad par || raṅ gi ’od ni ston pa ltar || saṅs rgyas rnams kyaṅ gzo med par
|| de bźin mdzad pa ṅes par ston ||

tshigs su bcad pa ’di gñis kyis ni rṅa ma brduṅs pa’i sgra daṅ | nor bu’i ’od daṅ chos mthun
par saṅs rgyas kyi mdzad pa lhun (3) gyis grub par sgrub po ||

ji ltar mkha’ la ’jig rten gyi || bya ba rgyun mi ’chad par snaṅ || de bźin zag med dbyiṅs na
yaṅ || rgyal ba’i mdzad pa rgyun mi ’chad ||

ji ltar mkha’ la rtag tu ni || bya ba ñams źiṅ ’byuṅ ba ltar || de bźin zag med dbyiṅs na yaṅ
|| saṅs rgyas (4) phrin las skye źiṅ ’bri ||

’di gñis kyis ni saṅs rgyas kyi mdzad pa rgyun mi ’chad pa ñid ston te | saṅs rgyas kyi mdzad
pa ni rgyun mi ’chad pa’i phyir nam mkha’ ’chad pa med pa la ’jig rten gyi bya ba gźan daṅ
gźan ’byuṅ ba daṅ ’jig pa de daṅ ’dra’o || zag pa med pa’i dbyiṅs zab pa (5) la tshigs
su bcad pa bcu drug go ||

sṅa ma phyi mar khyad med kyaṅ || sgrib pa kun gyi dri med pa || de bźin ñid ni saṅs rgyas ’dod
|| dag pa ma yin ma dag min ||

sṅa ma daṅ phyi mar khyad par med pa’i phyir dag pa yaṅ ma yin la | phyis sgrib pa thams cad
kyi dri ma med pa’i phyir ma dag pa (6) yaṅ ma yin te | dri ma daṅ bral bas so ||

stoṅ pa ñid ni rnam dag na || bdag med mchog gi bdag thob pas || saṅs rgyas dag pa’i bdag thob
phyir || bdag ñid chen po’i bdag tu gyur ||

zag pa med pa’i dbyiṅs de la saṅs rgyas rnams kyi bdag ñid kyi mchog ston te | ci’i (7) phyir
źe na | bdag med pa mchog gi bdag ñid kyi phyir ro || bdag med pa mchog ni de bźin ñid rnam
par dag pa’o || de yaṅ ṅo bo ñid kyi don gyis saṅs rgyas rnams kyi bdag yin no || de rnam
par dag na saṅs rgyas rnams kyis bdag med pa mchog gi bdag ñid dag pa ’thob (155b1) po
|| de bas na saṅs rgyas rnams kyi dag pa’i bdag thob pa’i phyir bdag ñid chen po’i bdag tu
gyur pa yin te | dgoṅs pa ’di ni zag pa med pa’i dbyiṅs la saṅs rgyas rnams kyi bdag gi
mchog rnam par ’jog go ||

de phyir saṅs rgyas yod min źiṅ || med par yaṅ ni mi brjod do || (2) de ltas saṅs rgyas de skad
’dri || luṅ ma bstan pa’i tshul du ’dod ||

rgyu de ñid kyi phyir saṅs rgyas ni yod pa źes kyaṅ mi brjod de | de bźin ñid ni gaṅ zag daṅ
chos med pa’i mtshan ñid yin pa’i phyir ro || saṅs rgyas ñid ni de’i bdag ñid yin pa’i phyir
med pa źes kyaṅ mi brjod do || (3) de bźin ñid kyi mtshan ñid du yod pa’i phyir ro ||
de bas na saṅs rgyas la de bźin gśegs pa noṅs phan chad yod dam med ces bya ba la sogs pa
yod pa daṅ med pa ’dri ba la luṅ ma bstan pa’i tshul du ’dod do ||

ji ltar lcags la tsha ba daṅ || mig la rab ri bźi ba ltar || saṅs (4) rgyas sems daṅ ye śes
la || yod daṅ med par mi brjod do ||

ji ltar lcags la tsha ba źi ba daṅ | mig la rab rib źi ba ni gduṅ ba daṅ rab rib med pa’i mtshan
ñid yin pa’i phyir yod pa ’aṅ ma yin la | źi ba’i mtshan ñid du yod pa’i phyir med pa’aṅ
ma yin pa de bźin du | saṅs (5) rgyas rnams kyi sems daṅ ye śes la gduṅ ba daṅ rab rib
lta bu ’dod chags daṅ ma rig pa dag źi ba ni yod par mi brjod de | sems daṅ śes rab rnam
par grol ba dag ni des rab tu phye ba’i phyir ro || med pa yaṅ ma yin te | rnam par grol ba’i
mtshan ñid de lta bur yod pa’i phyir ro ||

(6) zag med dbyiṅs na saṅs rgyas rnams || mkha’ ltar lus ni med phyir daṅ || sṅon gyi lus rjes
’braṅ ba’i phyir || gcig min maṅ po ñid ma yin ||

zag pa med pa’i dbyiṅs na saṅs rgyas rnams sṅon gyi lus kyi rjes su ’braṅ bas ni gcig pa ñid
kyaṅ ma yin la | nam mkha’ ltar (7) lus med pas na maṅ po ñid kyaṅ ma yin no ||

stobs sogs saṅs rgyas chos rnams la || byaṅ chub rin chen ’byuṅ gnas ’dra || ’gro ba’i dge ba’i
lo tog la || sprin chen daṅ yaṅ ’dra bar ’dod ||

bsod nams ye śes rab rdzogs phyir || zla ba ña ba lta bur ’dod || ye śes (156a1) snaṅ ba byed
pa’i phyir || ñi ma chen po ’dra bar ’dod ||

rin po che’i ’byuṅ gnas daṅ | sprin lta bu ñid daṅ | zla ba ña ba ñid daṅ | ñi ma chen po lta
bu’i tshigs su bcad pa ’di gñis kyi don ni go bar zad do ||

ji ltar ñi ma’i dkyil ’khor gyi || ’od zer dpag (2) tu med ’dres śiṅ || rtag tu bya ba gcig
la ’jug || ’jig rten la yaṅ snaṅ bar byed ||

de bźin zag med dbyiṅs na yaṅ || saṅs rgyas dpag tu med ’dres śiṅ || mdzad pa gcig ni mdzad
pa la || ye śes snaṅ ba mdzad par ’dod ||

gcig gis ni ’od zer ’dres par bya (3) ba gcig pa ñid kyi dpes phrin las ’dra ba ñid ston te
| ’od zer rnams kyi bya ba gcig ñid ni smin pa daṅ sems pa la sogs par bya ba mthun pa ñid
las rig pa ra bya’o || gñis pas ni zag pa med pa’i dbyiṅs na sbrul pa la sogs pa’i mdzad
pa gcig pa ñid ston to ||

dper na ñi ma’i (4) ’od zer gcig || byuṅ na ’od zer kun ’byuṅ ba || de bźin saṅs rgyas rnams
kyi yaṅ || ye śes ’byuṅ bar śes par bya ||

dus gcig tu ’od zer thams cad ’byuṅ ba ltar saṅs rgyas thams cad kyi ye śes dus gcig tu ’jug
par ston to ||

ji ltar ñi ma’i ’od zer dag || (5) ’jug la bdag gir bya ba med || de bźin saṅs rgyas ye śes
kyaṅ || ’jug la bdag gir mdzad mi mṅa’ ||

ñi ma’i ’od zer gcig btaṅ bas || ’gro ’di snaṅ bar byed pa ltar || de bźin śes bya thams cad
la || saṅs rgyas ye śes cig caṅ snaṅ ||

bdag gir bya (6) ba med pa daṅ || śes bya cig car snaṅ bar byed pa la go rims du tshig sus bcad
pa ñid te | don brda phrad par zad do ||

ji ltar ñi ma’i ’od zer rnams || sbrin la sogs pas bsgribs par ’dod || de bźin saṅs rgyas ye
śes rnams || sems can gyi ni (7) ñes pas bsgribs ||

ji ltar ’od zer rnams rab tu snaṅ bar bya ba la sbrin la sogs pas bsgribs pa de bźin du | saṅs
rgyas kyi ye śes kyaṅ sems can rnams sñigs ma lṅa śes che ba’i ñes pas snod du ma gyur
pa ñid kyis bsgribs so ||

ji ltar mdud pa’i dbaṅ gis na || (156b1) gos la tshon bkra mi bkra ba || de bźin ’phen pa’i
dbaṅ gis na || grol ba’i ye śes bkra mi bkra ||

ji ltar mdud pa’i khyad par gyis gos la kha cig tu ni tshon khra bo ñid du ’gyur la | kha cig
tu ni khra bo’i de bźin du ston gyi smon lam gyi spyod pa’i stobs bskyed pa’i khyad (2)
par las saṅs rgyas rnams kyi rnam par grol ba’i ye śes ni bkra ba ñid du ’gyur la | ñan thos
daṅ raṅ saṅs rgyas rnams kyi rnam par grol ba’i ye śes ni khra bo ñid du mi ’gyur ro ||

dri med dbyiṅs la saṅs rgyas kyi || mtshan ñid daṅ ni gnas pa daṅ || phrin las zab pa (3) ’di
bśad pa || mkha’ la tshon gyis ri mo ’dri ||

dri med pa’i dbyiṅs la saṅs rgyas rnams kyi zab pa rnam pa ’di gsum bśad do || tshigs su bcad
pa bźis ni mtshan ñid zab pa’o || lṅa pas ni gnas pa zab ste | gcig pan dyi daṅ tha dad
pa ñid du mi gnas pa’i phyir ro || lhag (4) ma rnams kyis ni phrin las zab pa’o || mtshan
ñid zab pa de yaṅ rnam par dag pa’i mtshan ñid daṅ | bdag mchog gi mtshan ñid daṅ | luṅ ma
bstan pa’i dṅos pa’i mtshan ñid daṅ | rnam par grol ba’i mtshan ñid las brtsams te bśad do
|| phrin las zab pa ni byaṅ chub kyi phyogs (5) la sogs pa rin po che’i gnas ñid kyi phyin
las daṅ | sems can yoṅs su smin par mdzad pa’i phrin las daṅ | mthar thug par gśegs pa’i
phrin las daṅ | chos ston pa’i phrin las daṅ | sbrul pa la sogs pa mdzad pa’i phyir las
daṅ | ye śes ’jug pa’i phrin las daṅ | rnam par mi rtog pa’i phrin (6) las daṅ | ye śes rnam
par sna tshogs pa’i phrin las daṅ | ye śes mi ’jug pa’i phrin las daṅ | rnam par grol bar
’dra ba las ye śes khyad par du ’phags pa’i phrin las las brtsams te bśad do || zag pa
med pa’i dbyiṅs de spros pa med pa’i phyir nam mkha’ daṅ ’dra ba la zab mo’i rab tu (7) dbye
ba ston pa de ni dper na nam mkha’ la tshon gyis ’dri ba daṅ ’dra bar rig par bya’o ||

de bźin ñid ni thams cad la || khyad par med kyaṅ dag gyur pa || de bźin gśegs ñid de yi phyir
|| ’gro kun de yi sñiṅ po can ||

de bźin ñid ni thams cad la khyad par med la | de bźin (157a1) gśegs pa yaṅ de rnams par dag
pa’i ñid yin te | de’i phyir sems can thams cad ni de bźin gśegs pa’i sñiṅ po can źes bya
ba ’byor pa rnam par dbye ba la tshigs su bcad pa bcu gcig go ||

ñan thos rnams kyi ’byor bas ni || ’jig rten pa yi zil gyis gnon || (2) raṅ saṅs rgyas kyis
pa yis || ñan thos kyi yaṅ zil gyis gnon ||

de yis byaṅ chub sems dpa’ yi || ’byor ba’i char yaṅ mi phod do || de yis de bźin gśegs pa yi
|| ’byor pa’i char yaṅ mi phod do ||

’di gñis kyis ni mthu phul du byuṅ ba’i khyad par gyis saṅs rgyas (3) rnams kyi ’byor pa ñid
ston to ||

saṅs rgyas rnams kyi ’byor pa ni || gaṅ gi gaṅ du ji ltar daṅ || ji tsam dus gaṅ ’jug pa ni
|| bsam yas dpag tu med par ’dod ||

gsum pa ’dis rnam pa’i rab tu dbye ba daṅ | zab pa’i khyad par dag gis ston to || ji ltar bsam
byis (4) mi khyab pa yin || ji ltar tshad med pa yin źe na | smras pa | de gaṅ zag gaṅ
gi don daṅ | ’jig rten kyi rnams gaṅ du daṅ | ji ltar te ci ’dra ba dag gis daṅ | maṅ ñuṅ
ci tsam pa daṅ | dus gaṅ gis ’jug pa yin no || tshigs su bcad pa lhag ma rnams kyis ni gźan
du gyur par (5) khyad par gyis ’byor ba’i dbye ba ston to ||

dbaṅ po lṅa rnams gźan gyur na || don kun ’jug daṅ thams cad kyi || yon tan bgya phra bcu gñis
’byuṅ || ’byor ba dam pa’i ’thob par ’gyur ||

dbaṅ po lṅa gźan du gyur na || dbaṅ po lṅa po thams cad don lṅa po thams la ’jug (6) pa’i ’byor
ba dam pa daṅ | de la yaṅ so sor yon tan brgya phrag bcu gñis ’byuṅ ba la ’byor pa dam
pa rnams la gñis ’thob bo ||

yid ni gźan du gyur pa na || ’byor daṅ mthun spyod mi rtog pa’i || ye śes śin tu dri med la
|| ’byor ba dam pa ’thob par ’gyur ||

yid gźan (7) du gyur na ’byor pa daṅ mthun par spyod pa rnam par mi rtog pa’i ye śes śin tu
rnam par dag pa la ’byor pa’i mchog rñed par ’gyur te | de daṅ lhan cig ’byor pa’i ye śes
thams cad ’jug go ||

don bcas ’dzin pa gźan gyur na || ji ltar ’dod bźin loṅs spyod dag || bstan phyir źiṅ | (157b1)
ni dag pa la || ’byor pa dam pa ’thob par ’gyur ||

don gźan du gyur pa daṅ | ’dzin pa gźan du gyur pa na źiṅ rnam par dag pa la ’byor ba’i mchog
’thob par ’gyur te | des ji ltar ’dod pa bźin du loṅs spyod kun du ston par byed do ||

rnam rtog gźan du gyur na ni || dus rnams (2) rtag tu ye śes daṅ || las rnams kun la thogs med
la || ’byor pa dam pa ’thob par ’gyur ||

rnam par rtog pa gźan du gyur na ye śes daṅ phrin las thams cad la dus thams cad du thogs pa
med pa la ’byor ba’i mchog ’thob par ’gyur ro ||

rten ni gźan du gyur pa na || saṅs (3) rgyas dri med gnas la ni || mi gnas myu ṅan ’das pa yi
|| ’byor ba’i dam pa ’thob par ’gyur ||

rten gźan du gyur na saṅs rgyas rnams kyi gzag pa med pa’i dbyiṅs su mi gnas pa’i mya ṅan las
’das pa’i la ’byor pa dam pa ’thob par ’gyur ro ||

’khrig pa gźan du gyur na ni || (4) saṅs rgyas bde bar gnas pa daṅ || mo mthoṅ ñon moṅs med
pa la || ’byor ba dam pa ’thob par ’gyur ||

’khrig pa gźan du gyur na saṅs rgyas kyi bde bar gnas pa daṅ || bud med mthoṅ ñon moṅs pa me
dpa daṅ gñis la ’byor pa dam pa ’thob par ’gyur ro ||

nam mkha’i ’du śes (5) gźan gyur na || bsams pa’i don ni ’byor pa daṅ || ’gro gzugs rnam par
’byed pa la || ’byor ba dam pa ’thob par ’gyur ||

nam mkha’i ’du śes rnam par gyur na gñis kho na la ste | gaṅ gis na nam mkha’i mdzod du ’gyur
ba bsams pa’i don ’byor ba daṅ | ji ltar ’dod (6) pa bźin du ’gro ba’i phyir daṅ | nam mkha’
byed pa’i phyir ’gro ba daṅ | gzugs rnam par byed pa la ’byor pa’i mchog ’thob par ’gyur
ro ||

de ltar saṅs rgyas dri med pa’i || gnas na gźan du gyur dpag med pas || bsams yas bya ba sgrub
pa yi || ’byor pa dpag tu med par (7) ’dod ||

de ltar sgo ’dis na saṅs rgyas rnams kyi zag pa med pa’i dbyigs ni gźan du gyur pa yaṅ dag dpag
tu med la | de la yaṅ phrin las bsam gyis mi khyab pa sgrub pa’i ’byor ba dpag tu med
par rig par bya’o || saṅs rgyas kyi ñid kyis sems can yoṅs su smin par mdzad pa’i rgyu (158a1)
la tshigs su bcad pa bdun no ||

’di na ’jig rten phyogs phyogs rgyal ba’i legs bśad pas || dge ba ’phel pa’i ’jig rten rnam
dag mchog tu ’gro || dge ba ma bsags dge ba ’phel bar mchog tu ’gro || de ltar ma smin pa
rtag ’gro ma lus min ||

’dis (2) ni yoṅs su smin par mdzad pa ci ’dra ba’i rgyu gyur pa de ston te | dge ba’i rtsa ba
bsags pa rnams ni rnam par grol ba mchog tu’o || dge ba’i rtsa ba ma bsags pa rnam ni dge
ba’i rtsa ba bsags par ro || ma smin pa ni dge ba’i rtsa ba ’phel ba’i mchog tu ’gro bas
smin par ’gro’o || (3) smin pa ni śin tu rnam par dag pa’i mchog tu ’gro’o || de ltar dus
rtag tu ’gro yaṅ ’jig rten mtha’ yas pa’i phyir ma lus par yaṅ mi ’gyur ro ||

de ltar ’jig rten phyogs phyogs brtan rnams rtag par dus kun du || byaṅ chub chen po thob dka’
yon tan mchog ldan rmad byuṅ can || rtag (4) brtan skyabs med rnams kyi skyabs gaṅ yin
pa thob pa de || ya mtshan che la tshul bzaṅ spyad phyir ya mchen che ba’aṅ med ||

’dis ni byaṅ chub sems dpa’i yoṅs su smin pa rnams kyi yoṅs su smin pa la ya mtshan che ba daṅ
| ya mtshan che ba med pa’i mtshan ñid bstan to || (5) rtag par dus kun tu źes bya ba ni
|| rtag tu daṅ rgyun mi ’chad par ro || tshul bzaṅ spyad pa ni de daṅ mthun pa’i las spyad
pa’o ||

de ni car la lar sgo maṅ brgya nas chos kyi ’khor lo daṅ || la lar skye ba mi snaṅ la lar skye
bo’i spyod pa sna (6) tshogs daṅ || la lar byaṅ chub thams cad la lar de ni mya ṅan ’das
ston kyaṅ || de ni gnas de las kyaṅ rnam par g-yo mi mṅa’ la thams cad mdzad ||

gsum pa ’dis ni cig car sgo maṅ po nas yoṅs su smin par mdzad pa’i thabs la sbyor ba’i rgyu
ston te | ji ltar gaṅ la gnas te (7) sems can rnams ’dul ba’o || skyer bo’i spyod pa sna tshogs
ni skyes pa’i rabs kyi khyad par gyis so || gnas de las kyaṅ mi g-yo ba źes bya ba ni
zag pa med pa’i dbyiṅs las so ||

saṅs rgyas rnams ni ’di sñam las can ’di ni bdag gis smin byas śe’am || ’di ni rab tu smin (158b1)
bya gźan yaṅ da ltar smin par byed sñam du || ’du mdzad mi mṅa’ bar yaṅ phyogs phyogs
kun tu rtag par sgo gsum nas || dge ba’i chos rnams kyis ni skye bo rab tu smin par ’gyur
ba ñid ||

bźi pa ’dis ni da yoṅs su smin par sbyar ba’i rgyu mṅon par ’du mdzad ma mi mṅa’ bar ston te
| (2) sgo gsum nas źes bya ba ni theg pa gsum gyis so ||

ji ltar ñi ma ’bad med phyogs phyogs kun tu ’od zer dag || rab ’byam gsal ba maṅ por lo tog
rnam smin byed pa ltar || de bźin chos laṅ ñi ma ’aṅ rab źi byed pa chos kyi ’od || rab ’byam
dag gis phyogs phyogs kun tu (3) sems can rnam smin mdzad ||

lṅa pa ’dis ni mṅon par ’du mdzad pa mi mṅa’ bar yoṅs su min par mdzad pa’i dpe ston to ||

ji ltar mar me gcig las mar me’i tshogs rab maṅ || dpag med graṅs med ’byuṅ yaṅ de la zad pa
med || de bźin smin pa gcig las mtshin pa’i tshogs rab (4) maṅ || graṅs med dpag med ’byuṅ
yaṅ de la zad pa med ||

drug pa ’dis ni gcig nas gcig tu yoṅs su smin par mdzad bstan to ||

ji ltar rgya mtsho chen po ’di na chu yis ṅoms par mi ’gyur źiṅ || chu chen maṅ po rab tu ’babs
pas ’phel par yaṅ ni mi ’gyur ba || de (5) bźin saṅs rgyas khams kyaṅ dag pa ’jug pa rtag
rgyun mi ’chad pas || ṅoms pa mi mṅa’ ’phel par mi ’gyur de ’dir rmad du ’byuṅ ba’i mchog
||

bdun pa’i ’dis ni yoṅs su min pa rnams kyi rnam par grol ba ’jug pa la rgya mtshod dper brjod
pas chos kyi dbyiṅs la go skabs yod pa’i (6) phyir ṅoms pa yaṅ ma mṅa’ la | lhag pa med
pa’i phyir ’phel pa yaṅ mi mṅa’ bar ston to || chos kyi dbyiṅs rnam par dag pa la tshigs su
bcad pa bźi’o ||

chos rnams kun gyi de bźin ñid || sgrib gñis dag pa’i mtshan ñid de || dṅos po śes pa de la
dmigs || daṅ ṅa (7) zad mi śes mtshan ñid do ||

tshigs su bcad pa ’di ni ṅo bo ñid kyi don las brtsams pa yin te | chos thams cad kyi de bźin
ñid ñon moṅs pa daṅ || śes bya’i sgrib pa gñis rnam par dag pa’i mtshan ñid daṅ || dṅos
po daṅ de la dmigs pa śes pa dag la dbaṅ zad mi śes pa’i (159a1) mtshan ñid do ||

de bźin ñid śes thams cad nas || bsgoms pa las ni yaṅ dag ’byuṅ || sems can kun la rnam kun
du || gñis bskyed mi zad ’bras bu can ||

gñis pa ’di ni rgyu’i don daṅ ’bras bu’i don las brtsams pa yin te | thams cad nas de (2) bźin
ñid śes pa bsgoms pa ni chos kyi dbyiṅs rnam par dag pa’i rgyu’o || thams cad nas źes pa
bya ba ni chos kyi rnam grags kyi sgo thams cad nas so || sems can thams cad la rnam pa
thams cad du phan pa daṅ bde ba gñis bskyed pa mi zad pa ñid ni ’bras bu’o ||

sku daṅ gsuṅ daṅ thugs (3) sprul ba’i || sbyor ba’i thabs kyi las can te || tiṅ ṅe ’dzin daṅ
gzuṅs sgo daṅ || dpag tu med pa gñis daṅ ldan ||

gsum pa ’di ni phrin las kyi don daṅ ldan pa’i don las brtsams pa yin te | sku la sogs pa rnam
pa gsum sprul pa ni phrin las so || tiṅ ṅe ’dzin daṅ | gzuṅs kyi sgo (4) dag daṅ | bsod
nams daṅ ye śes kyi tshogs dpag tu med pa gñis daṅ ldan pa ni ldan pa’o ||

raṅ bźin chos rdzogs loṅs spyod daṅ || sbrul pa dag gis tha dad ’jug || ’di ni saṅs rgyas rnam
dag gi || chos dbyiṅs rnam par dag par bśad ||

bźi pa ’di ni ’jug pa’i don las (5) brtsams pa yin te | raṅ bźin daṅ | loṅs spyod rdzogs pa
daṅ | sprul pa’i sku ’jug pas tha dad du ’jug pa can yin no || saṅs rgyas kyi sku rab tu dbye
ba la tshigs su bcad pa bdun no ||

saṅs rgyas rnams kyi sku dbye ba || raṅ bźin loṅs spyod rdzogs pa daṅ || gźan ni (6) sprul pa’i
sku yin te || daṅ po gñis pa’i rten yin no ||

saṅs rgyas rnams kyis sku ni rnam pa gsum ste | raṅ bźin pa ni chos kyi sku gnas yoṅs su gyur
pa’i mtshan ñid do || loṅs spyod rdzogs pa ni gaṅ gis ’khor gyi dkyil ’khor dag tu chos
la loṅs spyod rdzogs par mdzad pa’o || (7) sprul pa ni gaṅ gis sems can gyi don mdzad pa’o
||

loṅs spyod rdzogs pa khams kun du || ’khor yoṅs sdud daṅ źiṅ daṅ mtshan || sku daṅ chos rdzogs
loṅs spyod daṅ || mdzad pa dag gis tha dad do ||

de la loṅs spyod rdzogs pa ni ’jig rten gyi khams thams cad na ’khor gyi dkyil (159b1) ’khor
daṅ | saṅs rgyas kyi źiṅ daṅ | mtshan daṅ | sku daṅ | chos la loṅs spyod rdzogs pa daṅ |
mdzad pa dag gis tha dad pa yin no ||

raṅ bźin sku ni mñam pa daṅ || phra źiṅ de daṅ ’brel pa daṅ || dgyes dgur loṅs spyod ldan pa
la || loṅs spyod rdzogs ’byor rgyur ’dod do ||

(2) saṅs rgyas thams cad kyi raṅ bźin gyi sku ni khyad par mi dpa ñid kyis mñam pa daṅ | śes
par dka’ ba ñid kyis phra ba daṅ | loṅs spyod rdzogs pa’i sku de daṅ ’brel pa daṅ | ji ltar
dgyes par loṅs spyod bstan par bya ba la loṅs spyod rdzogs pa pa ’byor pa’i rgyu yin no
|| (3)

saṅs rgyas sprul pa dpag med pa || sprul pa’i skur ni ’dod pa ste || don gñis phun sum tshogs
pa ni || rnam pa thams cad gñis la gnas ||

saṅs rgyas rnams kyi sprul pa’i sku ni saṅs rgyas kyi sprul pa’i bye brag dpag tu med pa’o ||
loṅs spyod rdzogs pa ni raṅ gi don phun sum (4) tshogs pa’i mtshan ñid do || sprul pa ni
gźan gyi don phun sum tshogs pa’i mtshan ñid do || don gñis phun sum tshogs pa de yaṅ raṅ
bźin gyi sku daṅ | loṅs spyod rdzogs pa’i sku daṅ | gñis la go rims pa bźin du gnas so ||

bzo daṅ skye daṅ byaṅ chub che || mya ṅan ’das pa rtag (5) ston pas || saṅs rgyas sbrul pa’i
sku ’di ni || rnam par grol pa’i thabs chen no ||

sprul pa’i sku de ni rtag tu gdul ba’i don du po waṅ len pa la sogs pa bzo daṅ | skya ba daṅ
| mṅon par rdzogs par byaṅ chub pa daṅ | mya ṅan las ’das pa ston pa dag gis rnam par grol
ba’i (6) thabs chen po yin pa’i phyir || gźan gyi don du phun sum tshogs pa’i mtshan ñid
du rig par bya’o ||

sku gsum dag gis saṅs rgyas kyi || sku bsdus par ni śes bya ste || sku gsum dag gis raṅ bźin
gyi || don ’di rten daṅ bcas par bstan ||

sku gsum daṅ gis saṅs rgyas (7) rnams kyi sku thams cad bsdus par rig par bya ba la | sku gsum
pa de dag gis kyaṅ raṅ daṅ gźan gyi rton rten daṅ bcas par bsten te | gñis po ni raṅ daṅ
gźan gyi don gyis rab tu phye ba’i phyir daṅ | de gñis kyaṅ de la brten pa’i phyir te |
ji skad sṅar bśad pa bźin no ||

da dag (160a1) rten daṅ dgoṅs pa daṅ || phrin las kyis ni mñam pa ñid || raṅ bźin daṅ ni rgyun
mi ’chad || rgyun gyis de dag rtag pa ñid ||

saṅs rgyas thams cad kyi sku gsum po de dag gi go rims pa bźin du rnam pa gsum gyis khyad par
med de | rten gyis ni chos kyi dbyiṅs tha mi (2) dad pa’i phyir ro || dgoṅs pas ni saṅs
rgyas kyi dgoṅs pa tha dad pa med pa’i phyir ro || phrin las kyis ni phrin las thun moṅs ba’i
phyir ro || sku gsum po de dag la go rims bźin du gaṅ gis na de bźin gśegs pa rnams sku
rtag pa’o źes brjod pa rtag pa ñid rnam pa gsum du rig par bye (3) ste | ṅo bo ñid kyi sku
ni raṅ bźin gyis rtag pa’i phyir raṅ bźin gyi rag pa ñid do || loṅs spyod rdzogs pa’i sku
ni rgyun mi ’chad pas te | chos la loṅs spyod rdzogs pa rgyun mi ’chad pa’i phyir ro ||
sprul pa’i sku ni rgyun gyis te || mi snaṅ bar byas nas yaṅ daṅ yaṅ du sprul pa kun tu ston
pa’i (4) phyir ro || saṅs rgyas kyi ye śes rnam par dbye ba la tshigs su bcad pa bcu ste
|

me loṅ ye śes mi g-yo ste || ye śes gsum ni de la brten || mñam pa ñid daṅ so sor rtog | bya
ba sgrub pa kho na’o ||

saṅs rgyas rnams kyi ye śes ni rnam pa bźi ste | me loṅ lta bu’i ye śes daṅ | (5) mñam pa ñid
kyi ye śes daṅ | so sor rtog pa’i ye śes daṅ | bya ba sgrub pa’i ye śes so || me loṅ lta
bu’i ye śes ni mi g-yo ba’o || ye śes gsum ni de la brten pa daṅ g-yo ba’o ||

me loṅ ye śes ṅa yi med || yoṅs su ma chad rtag tu du ldan || śes bya kun la ma rmoṅs la ||
(6) rtag tu de la mṅon phyogs min ||

me loṅ lta bu’i ye śes ni rtag tu ṅa yi ba med pa daṅ | yul gyi sgo nas yoṅs su mchad pa daṅ
| dus kyi sgo nas rtag tu ldan pa daṅ | rtag tu sgrib pa daṅ bral ba’i phyir | śes bya thams
cad la ma rmoṅs pa yaṅ yin la | rnam pa med pa’i phyir (7) de dag la mṅon du phyogs pa
yaṅ ma yin no ||

ye śes kun gyi rgyu mtshan phyir || ye śes ’byuṅ gnas chen po ’dra || loṅs spyod rdzogs pa’i
saṅs rgyas ñid || ye śes gzugs brñan ’byuṅ phyir ste ||

mñam pa ñid kyi ye śes la sogs pa de dag gi rnam pa thams cad kyi rgyu (160b1) yin pa’i phyir
ye śes thams cad kyi ’byuṅ gnas lta bu’o || de ni loṅs spyod rdzogs pa’i saṅs rgyas kyaṅ
yin la | ye śes kyi gzugs brñan ’byuṅ ba’i phyir | me loṅ lta bu’i ye śes źes kyaṅ bya’o
||

sgom pa dag pas sems can la || mñam pa ñid kyi ye śes ’dod || mi gnas źi (2) bar źugs pa ni
|| mñam ñid ye śes yin par ’dod ||

byaṅ chub sems dpas mṅon par rtogs pa’i dus na sems can rnams la mñam pa ñid kyi śes pa thob
pa gaṅ yin pa de sgom pa dag pa’i sgo nas byaṅ chub thob pa’i dus na mi gnas pa’i mya ṅan
las ’das par źugs pa ni mñam pa ñid (3) kyi ye śes su ’dod do ||

dus rnams kun tu byams pa daṅ || thugs rje chen po dag daṅ ldan || sems can rnams la mos pa
bźin || saṅs rgyas sku ni ṅes par ston ||

dus thams cad du byams pa chen po daṅ | thugs rje chen po daṅ ldan pa daṅ | sems can rnams la
mos pa ji lta ba (4) bźin du saṅs rgyas kyi sku ṅes par ston par mdzad pa yin te | ’di ltar
sems can kha cig gis ni de bźin gśegs pa kha dog sṅon por | kha cig gis ni kha dog ser
por mthoṅ ṅo źes bya ba de lta bu la sogs pa’o ||

so sor rtog pa’i ye śes ni || śes bya kun la rtag mi thogs || (5) tiṅ ṅe ’dzin daṅ gzuṅs rnams
kyi || gter daṅ ’dra ba kho na yin ||

’khor gyi dkyil ’khor rnams su ni || ’byor ba thams cad ston mdzad pa || the tshom thams cad
gcod pa yi || chos chen char ni rab tu ’bebs ||

so sor tog pa’i ye śes ni tshigs su bcad pa ji lta ba bźin no ||

(6) bya ba bsgrub pa’i ye śes ni || khams rnams kun tu sna tshogs śiṅ || dpag med bsam yas sbrul
pa yis || sems can don ni sgrub pa’o ||

bya ba bsgrub pa’i ye śes ni ’jig rten gyi khams thams cad du sbrul pa rnams pa sna tshogs dpag
tu med pa bsam gyis mi khyab pa dag gis sems (7) can thams cad kyi don mdzad pa ||

saṅs rgyas sprul pa de rtag tu || mdzad pa grub pa’i bye brag daṅ || graṅs daṅ źiṅ gis rnam
kun tu || bsam mi khyab par śes par bya ||

saṅs rgyas kyi sprul pa de ni rtag tu bya ba mdzad pa’i bye brag daṅ graṅs tdaṅ źiṅ gi sgo nas
rnam pa thams cad du bsam (161a1) gyis mi khyab par rig par bya’o ||

’dzin pa’i phyir daṅ sems mñam phyir || yaṅ dag chos rab ston phyir daṅ || bya ba sgrub pa ñid
kyi phyir || ye śes bźi po yaṅ dag ’byuṅ ||

de la ’dzin pa’i phyir ni thos pa’i chos rnams la’o || sems mñam pa’i phyir ni sems (2) can
thams cad la bdag daṅ gźan mñam pa ñid kyis so || lhag ma ni don go bar zad do || saṅs rgyas
gcig pa ñid daṅ | du ma ñid ma yin pa’i tshigs su bcad pa ||

tha dad rigs don yod phyir daṅ || rdzogs daṅ thog ma med pa’i phyir || saṅs rgyas gcig min dri
med gnas || tha (3) dad min phyir maṅ po ’aṅ min ||

saṅs rgyas ni gcig kho na’o źes bya ba ’di ni ’dod do || de ci’i phyir źe na | byaṅ chub sems
dpa’ gźan gyi gsod nams daṅ ye śes kyi tshogs don med par yaṅ ’gyur ro || don med par ni
rigs pa ma yin te | de lta bas na don med pa ma yin pa’i phyir yaṅ (4) rdzogs par ’tshaṅ
mi rgya’o źes bya ba ’di ci’i phyir mṅon par rdzogs par ’tshaṅ mi rgya ba’i phyir | byaṅ chub
sems dpa’ gźan gyi bsod nams dkyaṅ ye śes kyi tshog don med par yaṅ ’gyur ro || don med
par ni rigs pa ma yin te | de lta bas na don med pa ma yin pa’i phyir yaṅ (5) saṅs rgyas
gcig kho na ma yin no || su yaṅ rgyas ñid la mi ’god pa’i phyir saṅs rgyas kyi sems can gyi
don mdzad pa yaṅ rdzogs par mi ’gyur te | de ni rigs pa ma yin no || tshogs med par yaṅ
saṅs rgyas ñid du mi ruṅ la || saṅs rgyas gźan me dpar yaṅ tshogs mi (6) ruṅ ba’i phyir thog
ma’i saṅs rgyas ’ga’ yaṅ med pas thog ma med pa’i phyir yaṅ saṅs rgyas gcig tu rig pa
ma yin no || zag pa me dpa’i dbyiṅs na chos kyi sku la tha dad pa med pa’i phyir || saṅs rgyas
rnams kyi sku maṅ po ñid du yaṅ mi ’dod do || saṅs rgyas ñid la ’jug pa’i (7) thabs kyi
tshigs su bcad pa bźi’o ||

med pa gaṅ yin de ñid ni || yod pa yi ni dam pa yin || rnam pa kun tu mi dmigs pa || dmigs pa
yi ni mchog tu ’dod ||

kun brtags pa’i ṅo bo ñid du med pa gaṅ yin pa de ñid yoṅ su grub pa ’i ṅo bo ñid du yod pa’i
dam pa yin la | (161b1) kun brtags pa’i ṅo bo ñid rnam pa thams cad du mi dmigs pa gaṅ yin
pa de ñid yoṅs su grub pa’i ṅo bo ñid mi dmig spa’i mchog yin no ||

sgom pa rnam par mi lta ba’i || sgom pa dam par ’dod pa ste || thob par lta ba med rnams kyi
|| thob pa yaṅ ni dam par ’dod ||

sgom pa mi (2) dmigs pa gaṅ yin pa de ñid sgom pa dam pa yin la | thob pa’i mi dmigs pa gaṅ
yin pa de ñid thob pa dam pa yin no ||

bla ma riṅ daṅ mtshan ma daṅ || bdag gis brtson ’grus lta ba yi || byaṅ chub sems dpa’ ṅa rgyal
can || byaṅ chub las ni riṅ źes bya ||

gaṅ dag saṅs rgyas ñid (3) la bla ma ya mtshan gyi chos daṅ ldan par lta ba daṅ | de yaṅ dag
par ’grub par bya ba dus riṅ bar lta ba daṅ | mtshan ma ste sems kyi dmigs par lta ba daṅ
| bdag gis brtson ’grus brtsams pa yin te | saṅs rgyas ñid thob par bya’o źes bdag ñid kyi
brtson ’grus su lta ba’i byaṅ chub (4) sems dpa’ ṅa rgyal can de lta bu de dag ni dmigs
pa can yin pa’i phyir | byaṅ chub las riṅ ba źes bya’o ||

ji skad bśad pa ’di dag kun || rtog ba tsam du lta ba yi || byaṅ chub sems dpa’ rtogs med rnams
|| byaṅ chub thob ces ṅes par brjod ||

’di dag thams cad ni rtog pa (5) tsam źes bya bar lta ba rnams ni rtog pa tsam de la yaṅ mi
rtog pa’i phyir byaṅ chub sems dpa’ rtog pa med pa rnams ni mi skye ba’i chos la bzod pa thob
pa’i gnas skabs na don du byaṅ chub ’thob pa daṅ ’dra ba ṅes par brjod do | saṅs rgyas
rnams phan tshun mdzad pa gcig pa ñid la tshig su bcad (6) pa bźi’o ||

kluṅ dags yi ’og tu ma soṅ ba || gnas rnams tha dad chu yaṅ tha dad ba || chu yaṅ źiṅ bya ba
tha dad byed || chur gnas srog chags phra mo’i ñer spyad ’gyur ||

rgya mtshor soṅ bar gyur na thams cad kyaṅ || gnas rnams gcig ciṅ chu yaṅ che la gcig || bya
ba gcig ciṅ chu la (7) gnas pa yi || srog chags maṅ po’i rtag tu ñe spyad che ||

saṅs rgyas ñid du ma źugs brtan pa rnams || rten kyaṅ thad blo gros tha daṅ ciṅ || rtogs chuṅ
raṅ gi bya ba tha dad la || sems can ñiṅ don rtog tu ñer spyad ’gyur ||

saṅs rgyas ñid du źugs na de dag kun || rten kyaṅ gcig (162a1) ciṅ rtogs pa che la gcig || mdzad
pa gcig tu ’dres śiṅ rtag par yaṅ || sems can tshogs che’i ñe bar dspyad pa che ||

de la kluṅ gi gnas tha dad pa ni raṅ gi snod tha dad phyir ro || bya ba byed pa tha dad pa ñid
du byed pa’i phyir ro || phra mo’i ñe bar spyad pa (2) źes bya ba ni || chuṅ ṅu rnams kyi
ñe bar spyad pa’o || lhag ma ni don go bar zad do || saṅs rgyas ñid la spro bar bya ba’i
tshigs su bcad pa ||

de ltar saṅs rgyas ñid ni dkar po chos || dpe med ldan phyir phan bde’i rgyu yi phyir || bde
dge dam pa mi zad ’byuṅ gnas phyir || blo ldan byaṅ (3) chub sems dge blaṅ ba’i rigs ||

de ltar saṅs rgyas ñid ni raṅ gi don phun sum tshogs pas dkar po’i chos dpe med pa daṅ ldan
pa’i phyir daṅ | gźan gyi don phun sum tshogs pas phan pa daṅ bde ba’i rgyu yin pa’i phyir
daṅ | bde bar gnas pa’i khyad par gyis bde ba kha na ma thob (4) med pa mchog zad mi śes
pa’i ’byuṅ gnas yin pa’i phyir blo daṅ ldan pas der smon pa yoṅs su gzuṅ ba’i sgo nas byaṅ
chub kyi sems blaṅ ba’i rigs so ||

byaṅ chub kyi skabs rdzogs so | || |

