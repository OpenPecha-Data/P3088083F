saṅs rgyas (211a1) la mchod pa’i rnam par dbye ba’i tshigs su bcad pa rnam pa bdun te |rab daṅ
sems daṅ ldan pa yis || tshogs gñis rdzogs par bya ba’i phyir || saṅs rgyas rnams la gos
sogs kyis || mṅon sum mṅon sum min par mchod ||

saṅs rgyas (2) ’byuṅ ba don yod par || smon lam daṅ ni ldan pa yi || gsum po dmigs par mi byed
pa || saṅs rgyas mchod pa rdzogs pa yin ||

sems can dag ni tshad med pa || yoṅs su smin par byed pa gźan || rdzas daṅ sems kyi sgo nas
gźan || mos pa daṅ ni smon pa daṅ ||

(3) brtse daṅ bzod pa dag daṅ ni || yaṅ dag spyod pa’i sgo daṅ ni || gźi la gtod daṅ rtogs pa
daṅ || grol daṅ de bźin ñid kyis gźan ||

de ltar na tshigs su bcad pa ’di bźis ni ||

rgyu mtshan daṅ ni yoṅs bsṅo daṅ || rten daṅ dṅos daṅ rgyu daṅ ni || ye śes daṅ ni źiṅ dag (4)
daṅ || gnas kyi mchod par ba bstan par ||

rig par bya ste | de la rgyu mtshan ni rab tu daṅ ba daṅ ldan pa’i sems so || yoṅs su bsṅo ba
ni | bsod nams daṅ ye śes kyi tshogs yoṅs su rdzogs par byed pa’o || rten ni mṅon sum daṅ
lkog tu gyur pa’i saṅs rgyas rnams so || dṅos (5) po ni gos la sogs pa’o || rgyu ni bdag
la saṅs rgyas ’byuṅ ba don yod par gyur cig ces sṅon smon pa’o || ye śes ni mchod par byed
pa daṅ | mchod par bya ba daṅ | mchod pa mi dmigs pa’i phyir rnam par mi rtog pa’o || źiṅ
ni sems can tshad med pa rnams te | de yoṅs su smin (6) bar bya ba’i phyir | de dag gis
de la rab tu sbyor bas de dag la de btab pa’i phyir ro || gnas ni rdzas daṅ sems te | de la
rdzas la brten nas mchod pa ni gos la sogs pa’o || sems la brten nas mchod pa ni ro myaṅ
ba daṅ | rjes su yi raṅ ba daṅ | mṅon par dga’ ba’i yid la byed (7) pa dag daṅ | mos pa la
sogs pa ji skad du bśad pa ’di lta ste | theg pa chen po la mos pa daṅ | byaṅ chub tu sems
bskyed pa ste | ’dir tshigs su bcad pa sbyar ba’i ṅor smon lam ñid smon par bśad pa daṅ
| sems can la brtse ba daṅ | dka’ ba spyod ba’i sdug bsṅal (211b1) bzod pa daṅ | pha rol
tu phyin pa yaṅ dag par spyod pa daṅ | chos la tshul bźin yid la byed pa’i sgo nas te || de
ni phyin ci ma log pa’i phyir gźi la gtod pa yin no || yaṅ dag ba’i lta ba’i sgo nas ni
mthoṅ ba’i lam la ste | de ni yaṅ dag pa ji lta ba bźin du rtogs pa’i phyir (2) gźi rtogs
pa yin no || rnam par grol ba’i sgo nas ni ñon moṅs pa las rnam par grol ba’i phyir ñan thos
rnams kyi yin no || de bźin ñid kyi sgo nas byaṅ chub chen po ’thob ste | ’di ni mchod
pa’i rnam pa’i dbye ba yin no ||

rgyu daṅ ’bras bu ñid daṅ ni || bdag ñid daṅ ni gźan (3) dag daṅ || rñed daṅ bkur ste ñid daṅ
ni || sgrub pa’i sgo nas de rnam gñis ||

mchod pa chuṅ daṅ chen po de || ṅa rgyal bcas daṅ ṅa rgyal med || sbyor daṅ ’gro ba ñid daṅ
ni || smon pa’i sgo nas der ’dod do ||

źes bya ba ’di ni dus la sogs pa’i dbye bas rnam pa’i dbye ba gźan yin (4) te | de la rgyu ni
’das pa’o || ’bras bu ni da ltar byuṅ ba’o || rgyu ni da ltar byuṅ ba’o || ’bras bu ni ma
’oṅs pa’o || de ltar na rgyu daṅ ’bras bu’i sgo nas ’das pa daṅ | ma ’oṅs pa daṅ | da ltar
byuṅ bar rig par bya’o || bdag ñid ces bya ba ni naṅ gi’o || gźan (5) dag ces bya ba ni
phyi’i’o || rñed pa daṅ bkur sti ni rags pa’o || sgrub pa ni phra ba’o || chuṅ du ni dman
pa’o || chen po ni gya nom pa’o || yaṅ ṅa rgyal daṅ bcas pa ni dman pa’o || ṅa rgyal med
pa ni gya nom pa ste | ’khor gsum du rnam par mi rtog pa’i phyir ro || dus gźan (6) na sbyar
bar bya ba ni riṅ ba’o || de’i dus na sbyar bar bya ba ni ñe ba’o || ’gro ba rnam par chad
pa ni mi riṅ ba’o || de ma thag pa’i ni ñe ba’o || yaṅ mchod pa gaṅ źig tshe phyi ma la
sbyar bar smon lam ’debs pa de ni riṅ ba’o || gaṅ źig bya bar smon lam ’debs pa de ni ñe
ba’o | || (7) yaṅ saṅs rgyas la mchod pa’i mchog gaṅ yin par rig par bya źe na ||

raṅ gi sems kyis saṅs rgyas mchod pa || chos la mos daṅ bsam daṅ dbaṅ ’byor daṅ || rnam par
mi rtog thabs yoṅs bzuṅ ba daṅ || kun daṅ don gcig ñid la ’jug pas mchog ||

(212a1) ces bya ba smos te | rnam pa lṅas raṅ gi sems kyis saṅs rgyas rnams la mchod pa mchog
tu rig par bya’o || ’di lta ste mchod pa daṅ ldan pa’i theg pa chen po’i chos la mos pa
daṅ | bsam pa ste | bsam pa dgu po ro myaṅ ba daṅ | rjes su yi raṅ ba daṅ | (2) mṅon par dga’
ba’i bsam pa dag daṅ | ṅoms mi śes pa daṅ | rgya chen po daṅ | dga’ ba daṅ | phan pa daṅ
| ma gos pa daṅ | dge ba’i bsam pa gaṅ dag pha rol tu phyin pa sgom pa las bstan pa rnams
daṅ | dbaṅ ’byor ba ñid de | nam mkha’ mdzod la sogs pa’i tiṅ ṅe (3) ’dzin daṅ | rnam par
mi rtog pa’i ye śes kyis thabs yoṅs su bzuṅ ba daṅ | byaṅ chub sems dpa’ chen po thams
cad daṅ | don gcig pa ñid la ’jug pa’i sgo nas te | don thams cad ni ’dres pa ñe bar ’dres
pa yin pa’i phyir ro || dge ba’i bśes gñen la brten pa rnam par dbye (4) ba’i tshigs su bcad
pa bdun te | de la tshigs su bcad pa phyed daṅ lṅas ni ||

bsten pa rten daṅ gźi daṅ ni || rgyu mtshan daṅ ni yoṅs bsṅo daṅ || rgyu daṅ ye śes źiṅ dag
daṅ || gnas kyi sgo nas rab tu bstan ||

bśes gñen dul ba źi źiṅ ñer źi pa || yon tan lhag pa brtson bcas (5) luṅ gis phyug || de ñid
rab tu rtogs pa smra mkhas ldan || brtse ba’i bdag ñid skyo ba spaṅs la bsten ||

bsten pa’i rten ni yon tan de lta bu daṅ ldan pa’i bśes gñen yin te | dul ba ni tshul khrims
daṅ ldan pa’i phyir dbaṅ po dul bas so || źi ba ni tiṅ ṅe ’dzin daṅ ldan pa’i phyir sems
(6) naṅ du źi bar gnas pas so || ñe bar źi ba ni śes rab daṅ ldan pa’i phyir ñon moṅs pa ñe
bar gnas pa ñe bar źi bas so || yon tan lhag pa ni mñam pa’am chuṅ ba ma yin pa’o || brtson
pa daṅ bcas pa ni | gźan gyi don la g-yel ba ma yin pa’o || luṅ gis phyug pa ni thos pa
(7) ñuṅ du ma yin pa’o || de kho na ñid rab tu rtogs pa ni de kho na ñid khoṅ du chud pa’i
phyir ro || smra mkhas pa daṅ ldan pa ni smra mkhas pa daṅ ldan pa’o || brtse ba’i bdag
ñid ni zaṅ ziṅ gi sems med pa’i phyir ro || skyo ba spaṅs pa ni rtag tu chos ston pa’i phyir
ro ||

bkur sti rñed pa dag (212b1) daṅ rim gro daṅ || sgrub pa’i sgo nas bśes gñen bsten par bya ||

źes bya ba ni |

rten bźi de bźin blo ldan chos la ni || śes bsam dus su ’dud pas bśes gñen bgrod ||

ces bya ba ni rgyu mtshan rnams pa gsum ste | kun śes par ’dod pa ñid daṅ | dus śes pa ñid (2)
daṅ | ṅa rgyal med pa ñid do ||

de ni bsñen bkur rñed la ’dod pa med || bsgrub par bya phyir de yoṅs sṅo bar byed ||

ces bya ba ni yoṅs su bsṅo ba ste | sgrub pa’i don du rten gyis rñed pa daṅ bkur sti’i don du
ni ma yin no ||

bstan pa ji skad bstan pa sgrub pa des || de yi sems ni yaṅ dag (3) mgu bar byed ||

ces bya ba ni bstan pa’i rgyu ni ji skad bstan pa bźin du sgrub pa yin te | des de’i sems mgu
bar ’gyur ba’i phyir ro ||

theg pa gsum la mkhas pa blos rtogs nas || raṅ gi theg pa bsgrub par bya phyir ’bad ||

ces bya ba la ye śes ni theg pa gsum la mkhas pa yin no ||

(4) sems can tshad med yoṅs smin bya phyir daṅ || źiṅ dag pa yaṅ sbyaṅ bar phya ba’i phyir ||

źes bya ba ni de bsten pa’i źiṅ rnam pa gñis te | sems can tshad med pa daṅ saṅs rgyas kyi źiṅ
yoṅs su dag pa ste | goṅ du gnas nas chos thos pa de dag la ’jog pa’i phyir ro ||

de chos bgo skal (5) la spyod yon tan ldan || bśes gñen rab tu brten bya zaṅ ziṅ min ||

źes bya ba ni bsten pa’i gnas yin te | chos kyi bgo skal la spyod pa la brten nas dge ba’i bśes
gñen la brten par bya’i | zaṅ ziṅ gi bgo skal la spyod pa la ni ma yin no || ’di man chad
tshigs su bcad pa phyed (6) daṅ gñis kyis ni bstan pa’i rnam pa’i dbye ba rig par bya
ste |

blo daṅ ldan pa rgyu daṅ ’bras bu daṅ || chos sgo rjes ’gro phyir daṅ thos mñam daṅ || sems
kyi rnal ’byor ṅa rgyal bcas pa daṅ || ṅa rgyal med yid ldan pas bśes gñen bsten ||

de la blo daṅ ldan pa rgyu daṅ ’bras bu daṅ || (7) źes bya ba ni ’das pa la sogs par dbye ba
ste sṅa ma bźin no || chos sgo rjes ’gro phyir daṅ źes bya ba ni | naṅ daṅ phyi’i bye brag
gis ni chos kyi sgo’i rjes su ’gro ba ni chos kyi sgo’i rgyun no || phyi ni phyi rol lo
|| thos pa mñan pa daṅ | sems kyi rnal ’byor źes bya ba ni rags pa daṅ phra ba’i dbye (213a1)
ba ste mñan pa ni rags pa’o || bsam pa daṅ sgom pa ni phra ba ste | de ñid sems kyi rnal
’byor yin no || ṅa rgyal bcas pa daṅ | ṅa rgyal med pa’i yid daṅ ldan pas źes bya ba ni
dman pa daṅ | gya nom pa’i dbye ba’o ||

blo ldan ’gro daṅ sbyar ba daṅ || smon pa’i sgo (2) nas dge bśes pa bstan ||

źes bya ba ni riṅ ba daṅ | ñe ba’i dbye ba ste | sṅa ma bźin du sbyar bar bya’o || bstan pa’i
mchog gaṅ źe na | tshigs su bcad pa bdun pa ste ||

raṅ gi sems kyis bśes gñen mchog bsten pa || chos la mos daṅ bsam daṅ dbaṅ ’byor daṅ || (3)
rnam par mi rtog thabs yoṅs bzuṅ ba daṅ || kun nas don gcig ñid la ’jug pas mchog ||

ces bya ba ni sṅa ma bźin no || tshad med pa rnam par dbye ba’i tshigs su bcad pa bcu gñis ni
|

brtan pa’i tshaṅs pa’i mi mthun spaṅs || rnam par mi rtog ye śes ldan || dmigs pa rnam (4) pa
gsum la ’jug || sems can rnams ni yoṅs smin byed ||

tshaṅs pa’i gnas pa ni tshad med pa bźi ste | byams pa daṅ | sñiṅ rje daṅ | dga’ ba daṅ | gtaṅ
sñoms so || byaṅ chub sems dpa’ de dag kyaṅ mtshan ñid bźir rig par bya ste | mi mthun
pa’i phyogs spaṅs pa (5) daṅ | gñen po’i khyad pa daṅ ldan pa daṅ | dmigs pa rnam pa gsum
la ’jug pa’i phyir ’jug pa’i khyad par te | ’di ltar de dag ni sems can la dmigs pa daṅ |
chos la dmigs pa daṅ | dmigs pa med pa’o || las kyi khyad par ni | sems can yoṅs su smin par
(6) byed pa’i phyir ro || sems can daṅ | chos la dmigs pa dag kyaṅ sems can gyi ris sam
| chos gaṅ la ’jug | dmigs pa med pa dag kyaṅ dmigs pa gaṅ la ’jug ce na |

brtan pa rnams kyi de dag bde ’dod daṅ || sdug bsṅal gyis ñam thag daṅ bde ba daṅ || ñon moṅs
(7) can daṅ de dag bstan chos daṅ || de yi de bźin ñid la rab tu ’jug ||

sems can la dmigs pa ni bde bar ’dod pa nas sems can gyi tshogs ñon moṅs pa can gyi bar la ’jug
ste | ’di ltar byams pa ni sems can rnams la bde ba daṅ ldan pa’i rnam pa yin no || sñiṅ
rje ni sdug bsṅal (213b1) daṅ bral ba’i rnam pa yin no || dga’ ba ni bde ba daṅ mi ’bral
ba’i rnam pa yin no || btaṅ sñoms ni tshor ba de dag la sems can rnams kyi kun nas ñon moṅs
pa med par sgrub pa’i rnam pa yin no || chos la dmigs pa ni || de dag bstan pa’i chos
la ste | gaṅ la gnas pa de (2) dag bstan pa’i chos la ’jug go || dmigs pa med pa ni de bźin
ñid la ’jug pa ste | de dag tu rnam par mi rtog pa’i phyir dmigs pa med pa daṅ ’dra bas
na dmigs pa med pa’o || gźan yaṅ |

de don de bźin ñid phyir daṅ || źi ba thob pas dag phyir daṅ || las gñis (3) ñon moṅs zad pa’i
phyir || byams pa dmigs pa med pa yin ||

rgyu ’di bźis byams pa dmigs pa med pa yin par rig par bya ste | de bźin ñid la dmigs pa daṅ
| mi skye ba’i chos la bzod pa’i sgo nas khams rgyas pas de rnam par dag pa daṅ | las gñis
(4) te | lus daṅ ṅag gi las byams pa’i rgyu mthun pas bsdus pa gaṅ yin pa daṅ | ñon moṅs
pa zad pa ste | ’di ltar ñon moṅs pa ni dmigs par bśad de | yid kyi raṅ bźin gyi mdud pa
rnams spaṅs pa’i phyir dmigs par ’chad do źes ’byuṅ ba’i phyir ro ||

de dag g-yo (5) daṅ mi g-yo daṅ || chags pas ro myaṅs min śes bya ||

tshaṅs pa’i gnas pa de dag kyaṅ rnam pa bźir rig par bya ste | de la g-yo ba ni ñams pa’i skal
ba can te | yoṅs su ñams par ’gyur ba’i phyir ro || mi g-yo ba ni gnas pa daṅ khyad par
du ’gyur ba’i skal ba can te | yoṅs su ñams (6) par mi ’gyur ba’i phyir ro || chags pas ro
myaṅs min źes bya ba ni bde bas g-yen spyod pa ste | sems rgya chuṅ bas so || ro myaṅs pa
ni ñon moṅs pa can no || ro myaṅs pa ma yin pa ni ñon moṅs pa can ma yin pa ste | ’di ni
tshaṅs pa’i gnas pa rnams kyi ñams pa’i skal ba can (7) la sogs pa’i rnam pa’i dbye ba yin
no || de dag las |

byaṅ chub sems dpa’i mi g-yo ba || chags daṅ bral ba rab tu gnas ||

g-yo ba la yaṅ ma yin la ro myaṅs pa dag la yaṅ ma yin no ||

mñam gźag ṅo bo ñid min chuṅ || ’briṅ daṅ dman pa’i pa daṅ || bsam pa dman (214a1) daṅ ṅa rgyal
bcas || gaṅ yin de dman gźan ñid lhag ||

’di ni chuṅ ṅu daṅ | chen po’i dbye ba’o || de la chuṅ ṅu ni rnam pa drug ste | mñam par ma
bźag pa’i ṅo bo ñid thams cad daṅ | mñam par bźag pa yaṅ chuṅ ṅu daṅ || ’briṅ gaṅ dag yin
pa daṅ || goṅ (2) ma goṅ ma’i byaṅ chub sems dpa’i sa la ltos nas dman pa’i sa pa gaṅ dag
yin pa daṅ | ñon thos rnams kyis bsam pa dman pa daṅ | ṅa rgyal daṅ bcas pa mi skye ba’i chos
la bzod pa thob pa daṅ bral ba gaṅ dag yin pa de dag ni dman pa ste chuṅ ṅu yin no źes
bya ba’i tha tshig go || gźan (3) ñid ni lhag pa’o źes bya ba ni ji skad bśad pa las bzlog
pa ni chen po yin par rig par bya’o ||

tshaṅs pa’i gnas pas gnas pa yi || blo ldan rtag tu ’dod par skye || des ni tshogs rnams rdzogs
byed ciṅ || sems can dag kyaṅ rnam smin byed ||

kun du tshaṅs daṅ mi ’bral la || de (4) yi mi mthun phyogs daṅ bral || bag med gyur kyaṅ de
yi rkyen || mi bzad pas kyaṅ mi ’gyur ro ||

rgyu daṅ ’bras bu daṅ rtags kyi dbye ba ste || de la tshaṅs ba’i gnas pa dag gis gnas pa źes
bya ba ni rgyu’o || ’dod pa’i sems can rnams kyi naṅ du skye’o źes bya ba ni rnam par smin
pa’i (5) ’bras bu’o || tshogs rnams rdzogs par byed do źes bya ba ni bdag po’i ’bras bu’o
|| sems can dag yoṅs su smin par byed do źes bya ba ni skyes bu byed pa’i ’bras bu’o ||
thams cad du tshaṅs pa’i gnas pa dag daṅ mi ’bral bar ’gyur ro źes bya ba ni rgyu mthun pa’i
’bras bu’o || de’i mi (6) mthun pa’i phyogs daṅ bral ba źes bya ba ni bral ba’i ’bras bu’o
|| bag med par gyur kyaṅ źes bya ba ni mi mthun pa’i phyogs mṅon du gyur kyaṅ ṅo || rkyen
mi zad pas kyaṅ mi ’gyur ro źes bya ba ni rtags so || tshigs su bcad pa gźan bźis ni skyon
daṅ yon tan dbye ba ste |

byaṅ chub (7) sems dpa’ gnod sems daṅ || rnam ’tshe mi dga’ gnod sems daṅ || ’dod pa’i ’dod
chags daṅ ldan pa || ñes dmigs rnam pa maṅ la reg ||

ces bya ba ni skyon te | tshaṅs pa’i gnas pa med na de’i mi mthun pa’i phyogs daṅ ldan pa’i
phyir ro || de la gnod sems la (214b1) sogs pa’i ni go rims bźin du | byams pa la sogs pa’i
mi mthun pa’i phyogs yin te | gnod sems daṅ ’dod pa’i ’dod chags dag ni btaṅ sñoms kyi yin
no || ji ltar ñes dmigs rnam pa maṅ po la reg ce na | bśad pa |

ñon moṅs rnams kyis bdag ’joms sems (2) can ’joms śiṅ tshul khrims ’joms || ñams bcas rñed pas
dman źiṅ sruṅ daṅ de bźin ston pas smad ||

rtsod bcas mi sñan de ni gźan du mi khom rnams su skye || thob daṅ ma thob ñams pas yid la sdug
bsṅal chen po ’thob ||

de la tshig daṅ po gsum gyis ni bdag ñid la yaṅ (3) gnod par byed la | gźan la yaṅ gnod par
byed | gñis ka la yaṅ gnod par byed pas na de ni ñes dmigs yin par ston to || ñams pa daṅ
bcas pa la sogs pa tshig drug gis ni mthoṅ ba’i chos kyi kha na ma thob ’phel lo źes bya bar
ston to || ji ltar ’phel źe na | ’di la bdag ñid (4) daṅ | gźan dag daṅ | lha daṅ ston
pa yaṅ smod la | tshaṅs pa mtshuṅs par spyod pa mkhas pa gźan dag kyaṅ chos ñid kyis rnam
par smod do || phyogs daṅ phyogs mtshams su yaṅ ’di’i sgra daṅ tshigs su bcad pa mi sñan pa
dag ’byuṅ te | de lta bas na ’di ni ñams pa daṅ bcas pa nas mi (5) sñan pa źes bya ba’i
bar ’dis go rims bźin du ston to || tshig lhag gsum gyis ni go rims bźin du tshe phyi ma daṅ
| mthoṅ ba’i chos daṅ | tshe phyi ma’i kha na ma thob ba ’phel te | de las skyes pa’i sems
kyi sdug bsṅal daṅ | yid mi bde ba so sor myoṅ bar ’gyur bas ’di ni ñes dmigs (6) yin
par ston to ||

ñes pa ’di kun byams sogs la || legs par gnas la mi ’byuṅ ste || ñon moṅs can min sems can gyi
|| don du ’khor ba yoṅs mi gtoṅ ||

źes bya ba ni tshaṅs pa’i gnas pa daṅ ldan pa’i yon tan rnam pa gñis ston te | ji skad bśad
pa’i (7) skyon med pa daṅ | kun nas ñon moṅs pa med kyaṅ sems can gyi phyir ’khor ba yoṅs
su mi gtoṅ ba’o ||

ji ltar rgyal ba’i sras rnams sems can la || byams pa la sogs sems dpa’ ’di ’byuṅ ba || sems
can thams cad yon tan ldan pa yi || bu gcig pa la’aṅ (215a1) de lta ma yin no ||

źes bya ba ’dis ni byaṅ chub sems dpa’i byams pa la sogs pa che ba ñid du ston to || sñiṅ rje’i
rnam par dbye ba la | de’i dmigs pa’i rab tu dbye ba las brtsams nas tshigs su bcad pa
gñis te |

rab ’bar dra yi dbaṅ du soṅ || sdug (2) bsṅal gyis non mun pas bsgribs || ’grod dka’i lam la
kun tu źugs || ’chiṅ ba che daṅ yaṅ dag ldan ||

zas chen dug daṅ ’dres la źen || lam ni rab tu stor gyur pa || lam gol rab źugs stobs chuṅ ba’o
|| sems can rnams la sñiṅ rje’o ||

de la rab tu ’bar ba ni ’dod pa’i ’dod (3) chags kyis ’dod pa’i bde ba la chags pa rnams so
|| dgra’i dbaṅ du soṅ ba ni dge ba la źugs pa la bdud kyis bar chad byas pa rnams so || sdug
bsṅal gyis non pa ni sems can dmyal ba la sogs par sdug bsṅal gyi zil gyis non pa rnams
so || mun pas bsgribs pa ni | śan pa la (4) sogs pa gcig tu ñes par spyod pa rnams te | las
kyi rnam par smin pa la kun tu rmoṅs pa’i phyir ro || bgrod dka’ ba’i lam la kun tu źugs
pa ni | yoṅs su mya ṅa ṅan las mi ’da’ ba’i chos can rnams te | ’khor ba’i lam gtan rgyun
mi gcod pa’i phyir ro || ’chiṅ ba chen po daṅ (5) yaṅ dag par ldan pa ni || gźan mu stegs
can thar pa la kun tu źugs pa rnams te | lta ba ṅan pa sna tshogs kyi ’chiṅ ba dam pos bciṅs
pa’i phyir ro || zas chen po dug daṅ ’dres pa la źen pa ni | sñoms par ’jug pa’i bde
ba la źen pa rnams te | de dag gi sñoms par ’jug pa’i (6) bde ba ñon moṅs pa can ni | dper
na kha zas źim po dug daṅ ’dres pa daṅ ’dra ste | de las rab tu ñams par ’gyur ba’i phyir
ro || lam rab tu stor ba ni mṅon pa’i ṅa rgyal can rnams te | thar pa’i lam nor ba’i phyir
ro || lam gol ba la rab tu źugs pa ni || ma ṅes pa theg pa (7) dman pa la rab tu źugs pa
rnams so || stobs chuṅ ba ni byaṅ chub sems dpa’i tshogs yoṅs su ma rdzogs pa rnams te |
de ltar na sems can rnam pa bcu po ’di dag ni byaṅ chub sems dpa’i sñiṅ rje’i dmigs pa yin
no || sñiṅ rje’i ’bras bu lṅa bstan pa’i tshigs su bcad (215b1) pa |

’tshe spoṅs byaṅ chub mchog gi sa bon daṅ || bde ba skyed daṅ gduṅ byed ’dod pa’i rgyu || ṅo
bo ñid sbyin chos la rten pa yi || rgyal ba’i sras la byaṅ chub thag mi riṅ ||

de la ’tshe ba spaṅs pa ñid kyis ni de’i mi mthun pa’i phyogs rnam par ’tshe ba spaṅs pa’i phyir
’bral ba’i ’bras bu (2) bstan te | byaṅ chub mchog gi sa bon ñid kyis bdag po’i ’bras
bu’o || go rims bźin du gźan daṅ bdag ñid la bde ba skyes pa daṅ | gduṅ bar byed pa ñid kyis
ni skyes bu byed pa’i ’bras bu’o || ’dod pa’i rgyu ñid kyis ni rnam par smin pa’i ’bras
bu’o || ṅo bo ñid sbyin pa ñid kyis ni (3) rgyu mthun pa’i ’bras bu ste | ma ’oṅs pa na
’bras bu sñiṅ rje khyad par du ’phags pa sbyin pa’i phyir ro || de ltar na rnam pa lṅa po’i
sñiṅ rje la brten nas saṅs rgyas ñid thag mi riṅ bar rig par bya’o || ’khor ba daṅ mya ṅan
las ’das pa la mi gnas pa ñid kyi tshigs su bcad pa |

sñiṅ rje blo (4) mchog ’khor bar gtogs pa yi || sdug bsṅal bdag ñid kun daṅ bdag med pa’aṅ ||
rnam par śes nas skyo bar mi ’gyur źiṅ || ñes pas rab gnod par yaṅ mi ’gyur ro ||

byaṅ chub sems dpa’ ’khor bar gtogs pa thams cad yaṅ dag pa ji lta ba bźin yoṅs su śes (5) nas
sñiṅ rje daṅ ldan pa’i phyir skyo bar yaṅ mi ’gyur la || blo mchog daṅ ldan pa’i phyir
ñes pa dag gis gnod par yaṅ mi ’gyur ro || de ltar na mya ṅan las ’das pa la yaṅ mi gnas la
| ’khor ba la yaṅ gnas par mi ’gyur te | go rims bźin no || ’khor ba yoṅs su śes pa’i (6)
tshigs su bcad pa ||

’jig rten sdug bsṅal bdag ñid lta ba yi || brtse daṅ ldan pa’i sdug bsṅal de daṅ ni || de yoṅs
spaṅ ba’i thabs kyaṅ ji bźin rig || ñam ṅa bar byed skyo bar yaṅ mi ’gyur ||

de yaṅ ji bźin du rig go źes bya ba ni sdug bsṅal yaṅ dag pa ji lta ba bźin (7) du ste | gaṅ
gis na sdug bsṅal de ’ga’ par ’gyur ba sdug bsṅal de yoṅs su spaṅ ba’i thabs kyaṅ rig go
|| ñam bar byed ces bya ba ni sñiṅ rje bar byed pa’o || ’dis ni byaṅ chub sems dpa’ ’khor
ba’i sdug bsṅal daṅ de yoṅs su spaṅ ba’i thabs yaṅ dag pa ji lta ba bźin du śes (216a1) kyaṅ
sñiṅ rje’i khyad par gyis skyo bar mi ’gyur ro źes bya bar rab tu ston to || sñiṅ rje’i
rab tu dbye ba’i tshigs su bcad pa gñis te |

sñiṅ rje’i bdag ñid can gyi brtse ba ’di || raṅ bźin daṅ ni so sor brtags pa daṅ || de sṅon
goms par byas daṅ ldan pa daṅ || mi mthun phyogs (2) ñams rnam dag thob pa bźi ||

’di ni go rims bźin du rigs kyi khyad par daṅ | yon tan daṅ | skyon yoṅs su brtags pa daṅ |
tshe rabs gźan na yoṅs su goms pa daṅ | ’dod chags daṅ bral ba thob pa’i sgo nas rig par bya
ste | de’i mi mthun pa’i phyogs rnam par ’tshe ba spaṅs na rnam (3) par dag pa ’thob pas
de ltar na ’dod chags daṅ bral ba thob pa’i sgo nas yin no ||

mñam daṅ rtag min lhag pa’i bsam pas min || sgrub pa’i sgo nas ’dod chags bral ba daṅ || mi
dmigs pas min gaṅ de brtse min te || de bźin brtse med gaṅ de byaṅ chub min ||

de la mñam pa ni sems (4) can bde ba la sogs pa la ste | gaṅ cuṅ zad ci tshor ba de ni ’dir
sdug bsṅal ba’o źes bya bar rig pas so || rtag pa ni phuṅ po’i lhag ma med pa’i mya ṅan las
’das pa na yaṅ de mi zad pa’i phyir ro || lhag pa’i bsam pas ni sa la źugs pa rnams kyi
ste || bdag daṅ gźan mñam pa ñid (5) kyi bsam pa thob pa’i phyir ro || sgrub pa’i sgo nas
ni sdug bsṅal las yoṅs su skyo bar byed pas so || ’dod chags daṅ bral bas ni de mi mthun pa’i
phyogs rnam par ’tshe ba spaṅs pa’i phyir ro || mi dmigs pas ni mi skye ba’i chos la bzod
pa thob pa’i phyir ro || sñiṅ rje śiṅ daṅ ’dra ba’i (6) tshigs su bcad pa lṅa ste |

sñiṅ rje daṅ ni bzod daṅ sems pa daṅ || smon lam skye ba sems can yoṅs smin byed || daṅ po rtsa
ba tha ma ’bras mchog ldan || ’di ni sñiṅ rje’i ljon śiṅ chen po yin ||

źes bya ba ni rtsa ba daṅ | sdoṅ po daṅ | yal ga daṅ | lo ma daṅ | me tog daṅ | (7) ’bras bu’i
gnas skabs pa’i sñiṅ rje’i śiṅ yin par rig par bya ste | de’i rtsa ba ni sñiṅ rje’o ||
sdoṅ po ni bzod pa’o || yal ga ni sems can gyi don la sems pa’o || lo ma ni skye ba bzaṅ po
dag tu smon pa’o || me tog ni skye ba bzaṅ po’o || ’bras bu ni sems can yoṅs (216b1) su
smin par byed pa’o ||

rtsa ba sñiṅ rje med gyur na || dka’ spyod bzod pa ñid mi ’gyur || blo ldan sdug bsṅal mi bzod
na || sems can don sems ñid mi ’gyur ||

sems pa daṅ ni bral ba’i blo || skye ba dkar po rnam dag tu || smon lam ’debs par mi ’gyur ro
|| skye ba (2) bzaṅ po ma thob na || sems can yoṅs smin byed mi ’gyur ||

tshigs su bcad pa ’di gñis kyis ni sṅa ma las phyi ma skye ba daṅ | chos mthun pa’i phyir sñiṅ
rje la sogs pa rtsa ba la sogs pa’i dṅos por sgrub par byed do ||

sñiṅ rje’i chu ba byams pa ste || de sdug bsṅal na bde ba yis || (3) yaṅs rgyas tshul bźin yid
byed pas || yal ga rgya chen ’phel ba daṅ ||

smon lam rgyun ni ma bcad pas || lo ma ’dor len rkyen rnam gñis || grub pa de phyir me tog daṅ
|| ’bras bu don yod śes par bya ||

tshigs su bcad pa ’di gñis kyis ni sñiṅ rje’i śiṅ gi rtsa ba daṅ chub la sogs (4) pa daṅ | chos
mthun par ston par byed de | sñiṅ rje ni rtsa ba yin par bśad do || de’i chu ba ni byams
pa ste || des de rgyas par byed pa’i phyir ro || byams pa’i sems daṅ ldan pa ni || gźan
sdug bsṅal bas sdug bsṅal bar ’gyur te | des na byaṅ chub sems dpa’ sems can gyi don (5)
la źugs pa la sñiṅ rje’i sgo nas sdug bsṅal skye ba gaṅ yin pa de las bde ba skyes pas yaṅs
pa rgyas par ’gyur te | bzod pa rgyas par ’gyur źes bya ba’i tha tshig go || de ni sdoṅ
por bśad de | sdoṅ po ni yaṅs pa yin no || theg pa chen po la tshul bźin yid la byed pa rnam
pa maṅ pos (6) yal ga ’phel bar ’gyur te | sems pa ni yal ga źes bśad do || sṅa ma daṅ
phyi ma ’gag pa daṅ skye ba’i rim gyis smon lam gyi rgyun ma bcad pas smon lam rnams lo ma
’dor ba daṅ | len pa daṅ chos mthun par rig par bya’o || naṅ ni rkyen grub pa ste | raṅ gi
rgyud yoṅs su smin (7) pa las me tog lta bu’i skye ba don yod par rig par bya’o || phyi’i
rkyen yoṅs su grub pa ste | gźan gyi rgyud yoṅs su smin pa las ’bras bu lta bu sems can
yoṅs su smin par byed pa don yod par rig par bya’o || sñiṅ rje’i phan yon gyi tshigs su bcad
pa |

sñiṅ rje chen po yon tan (217a1) ’byuṅ gnas kyi || sems can rnams la sñiṅ rje su mi byed ||
’di ltar ’di dag la ni sdug bsṅal yaṅ || brtses bskyed bde ba gźal du med pa ’byuṅ ||

’dir sñiṅ rje chen po’i yon tan ni phyed ’og mas bstan te | lhag ma ni don go bar zad do ||
sñiṅ rje’i chags (2) pa med pa’i tshigs su bcad pa |

sñiṅ rjes zin pa’i brtser ldan rnams || źi la’aṅ yid ni mi gnas na || ’jig rten bde daṅ raṅ
srog la || chags par ’gyur ba smos ci dgos ||

’jig rten thams cad ni ’jig rten gyi bde ba daṅ | raṅ gi srog la chags so || de la yaṅ chags
(3) pa med pa ñan thos daṅ | raṅ saṅs rgyas rnams ni sdug bsṅal thams cad ñe bar źi ba mya
ṅan las ’das pa la yid gnas so || byaṅ chub sems dpa’ rnams ni sñiṅ rjes zin pa’i phyir
mya ṅan las ’das pa la yaṅ yid mi gnas na | de dag la chags par ’gyur ba lta smos kyaṅ ci
(4) dgos | sñiṅ rjes byams pa khyad par du ’phags pa’i tshigs su bcad pa gsum ste ||

kha na ma tho med pa’i byams pa gaṅ || de ni yod min ’jig rten pa yaṅ min || blo ldan rnams
kyi brtse bas byams pa ni || kha na ma tho med ciṅ ’jig rten ’das ||

pha ma la sogs pa’i byams pa ni sred (5) pa’i raṅ bźin daṅ | kha na ma tho ba daṅ bcas pa’o
|| ’jig rten pa’i sñiṅ rjes gnas pa rnams kyi kha na ma tho ba med kyaṅ || ’jig rten pa yin
no || byaṅ chub sems dpa’ rnams kyi byams pa ni sñiṅ rje’i raṅ bźin daṅ | kha na ma tho
ba med pa daṅ || ’jig rten las ’das pa yin no || (6) ji ltar kha na ma tho ba med pa yin źe
na |

sdug bsṅal dba’ rgal che daṅ mi śes pa’i || mun pa che la rten par gyur pa yi || ’jig rten ’dren
pa’i thabs gaṅ yin pa de || ji ltar kha na ma tho med mi ’gyur ||

sdug bsṅal gyi dba’ rgal chen po daṅ | mi śes pa’i mun pa chen po la źes (7) bya bar sbyar te
| lhag ma ni don go bar zad do || ji ltar na ’jig rten las ’das pa yin źe na |

’jig rten byaṅ chub raṅ saṅs rgyas pa yi || dgra bcom rnams la byams pa de med na || de las
gźan la smos kyaṅ ci dgos pa || ji ltar ’jig rten ’das pa ma yin ’gyur ||

byaṅ chub (217b1) so sor saṅs rgyas pa ni | byaṅ chub raṅ saṅs rgyas pa rnams so || lha ma ni
don go bar zad do || skrag pa la mṅon par dga’ ba’i rgyu mtshan gyi tshigs su bcad pa |

byaṅ chub sems dpa’ sdug bsṅal med || brtse bas sdug bsṅal ’gyur ba gaṅ || de la daṅ por kun
tu skrag || reg nas śin tu (2) mṅon par dga’ ||

sdug bsṅal med ces bya ba ni | sems can rnams la sdug bsṅal med par bya ba’i phyir ro || byaṅ
chub sems dpa’ rnams la sñiṅ rje sdug bsṅal skye ba gaṅ yin pa de la daṅ por ni kun tu skrag
par ’gyur te | mos pas spyod pa’i sa la bdag daṅ gźan mi mñam pa ñid kyis sdug (3) bsṅal
la yaṅ dag pa ji lta ba bźin ma reg pa’i phyir ro || lhag pa’i bsam pa rnam par dag pa’i
sa la reg nas ni śin tu mṅon bar dga’o || sñiṅ rje’i sdug bsṅal gyis bde ba zil gyis gnon
pa’i tshigs su bcad pa |

brtse ba bskyed pa’i sdug bsṅal ’jig rten gyi || bde ba thams cad (4) zil gyis gnon ’gyur źiṅ
|| don byas rnams kyaṅ de daṅ mi ldan gaṅ || de las ṅo mtshar che ba ci źig yod ||

byaṅ chub sems dpa’ rnams kyi sñiṅ rjes bskyed pa’i sdug bsṅal ñid ’di ltar ’jig rten pa’i bde
ba gaṅ yin pa thams cad zil gyis gnon pa de lta bu’i bde bar ’gyur źiṅ | dgra (5) bcom
pa don byas pa rnams kyaṅ bde ba de daṅ mi ldan na gźan dag lta smos kyaṅ ci dgos pa gaṅ yin
pa de las ṅo mtshar che ba ni med do || sñiṅ rjes byas pa’i sbyin pa’i phan yon gyi tshigs
su bcad pa |

brtan pa’i brtse daṅ ldan pa’i sbyin pa yis || sbyin pa’i bde ba byed pa gaṅ yin pa || de (6)
la khams gsum ñe bar spyad rnams kyi || bde ba de yis char yaṅ mi phod do ||

bde ba de la ’jig rten gsum gyi bde ba’i ñe bar spyad pa rnams kyis bde ba byas pa gaṅ yin pa
des kyaṅ char yaṅ mi phod do źes bya ba ’di ni phyed ’og ma’i don yin te | lhag ma ni don
go bar zad do || brtse (7) bas sdug bsṅal khas len pa’i tshigs su bcad pa |

sems can don phyir brtse bas sdug bsṅal gyi || raṅ bźin ’khor ba gaṅ yin mi gtoṅ na || sñiṅ
rje can rnams gźan la phan pa’i phyir || sdug bsṅal ci ste khas len byed mi ’gyur ||

sdug bsṅal thams cad ni ’khor ba’i (218a1) sdug bsṅal gyi khoṅs su gtogs te | de khas blaṅs
pas sdug bsṅal thams cad khas blaṅs par ’gyur ro || gsum daṅ de dag gi ’bras bu ’phel ba’i
tshigs su bcad pa |

brtse daṅ ldan pa’i sñiṅ rje sbyin pa daṅ || loṅs spyod daṅ ni de (2) las byams pa daṅ || rjes
su bzuṅ bas bskyed daṅ de yi mthus || byams pa’i bde ba rtag tu ’phel bar ’gyur ||

byaṅ chub sems dpa’ rnams la tshe rabs thams cad du gsum ’phel bar ’gyur te | sñiṅ rje la goms
pas sñiṅ rje daṅ | sñiṅ rje’i dbaṅ | (3) gis sbyin pa daṅ | sbyin pa’i dbaṅ gis loṅs spyod
dag go || gsum po de dag las kyaṅ ’bras bu bde ba rnam pa gsum ’byuṅ ste | sñiṅ rje las
byams pas bskyed pa daṅ | sbyin pa las sems can rjes su ’dzin pas bskyed pa daṅ | loṅs spyod
dag las (4) de rjes su ’dzin par byed pa’i mthus byas pa’o || sbyin pa la spro bar bya
ba’i tshigs su bcad pa |

sñiṅ rje rgyas par bya źiṅ ’phel bar bya || sbyin pas yoṅs smin bya źiṅ bde bar bya || kun tu
draṅ bar bya źiṅ bkri bya źes || źen pa rnams la rab tu smra daṅ ’dra ||

sbyin pa la (5) źen pa rnams la źes bya bar sbyar te | sñiṅ rje ni yon tan drug po ṅo bo ñid
rgyas pa daṅ | loṅs spyod dag gis de spel ba daṅ | sbyin pas sems can smin par bya ba daṅ
| sbyin pa po’i bde ba bskyed pa daṅ | byaṅ chub chen po’i tshogs kun tu ’dren pa daṅ | byaṅ
chub chen po (6) daṅ ñe bar ’khrid pas byaṅ chub sems dpa’ sbyin pa la źen pa rnams la
spro ba bskyed ba daṅ ’dra’o || gźan bde bas bde ba ñams su myoṅ ba’i tshigs su bcad pa ||

sñiṅ rjes sdug bsṅal dag gis sdug bsṅal ba || bde ma bskyed par gaṅ gis bde bar ’gyur || de
(7) phyir brtse daṅ ldan pas gźan bde ba || bskyed nas bdag ñid bde bar byed pa yin ||

byaṅ chub sems dpa’ sñiṅ rjes gźan gyi sdug bsṅal dag gis sdug bsṅal ba de ji ltar sems can
rnams la bde ba ma bskyed par bde bar ’gyur | de lta bas na byaṅ chub sems (218b1) dpa’ ni
gźan dag la bde ba bskyed nas bdag ñid bde bar byed pa kho na’o źes bya bar rig par bya’o
|| brtse bas sbyin pa la rjes su ston pa’i tshigs su bcad pa drug ste |

sñiṅ rje can ni rtag tu raṅ sbyin la || ston daṅ ’dra ste raṅ bde mi ’dod pa || loṅs spyod rnams
(2) kyis gźan dag bde bar gyis || yaṅ na tha dad min bde bdag la ’aṅ min ||

sñiṅ rje can bde ba ni gźan gyi bde ba med na med de | de lta bas na bde ba tha dad pa ma yin
pa’i phyir | byaṅ chub sems dpa’ ni de med par bdag ñid sbyin pa’i ’bras bu bde ba mi ’dod
do ||

de bde (3) bde ba bdag gis sbyin pa ni || ’bras daṅ bcas te sems can rnams la byin || gal te
khyod kyis bdag la bya ba yod || de dag ñid la śin tu ’bras bur byos ||

gaṅ phyir de dag bde ba ñid bdag gi bde ba yin pas bde ba sbyin pa sbyin par byed pa bdag gis
sbyin pa daṅ | (4) sbyin pa’i ’bras bu de sems can rnams la sbyin pa de’i phyir ’bras bur
bya ba ji sñed yod pa thams cad de dag kho na la ’bras bur bya bar rig par gyis śig ces
byaṅ chub sems dpa’ sñiṅ rjes sbyin pa la rjes su ston to ||

sbyin pa po ni loṅs spyod mi ’dod kyaṅ || loṅs spyod (5) śin tu maṅ la bzaṅ daṅ phrad || bdag
ni bde ba de ’dod ma yin te || ’di ltar bdag ni sbyin la brgyud daṅ ldan ||

sbyin pa po loṅs spyod la rgyab kyis phyogs pa la loṅs spyod śin tu maṅ po daṅ | śin tu bzaṅ
po dag ñe bar gnas te | sems rgya che ba’i phyir de ni chos ñid (6) yin no || bdag ni loṅs
spyod dag de ltar ñe bar gnas pa’i bde ba gaṅ yin pa de ni mi ’dod de | ’di ltar bdag ni
de rgyun chags par ’dod pa’i phyir sbyin pa la brgyud pa daṅ ldan pa yin gyis bde ba la ni
ma yin no ||

bdag ni rtag tu brtse bas bdog pa kun || yoṅs su (7) gtoṅ ba gaṅ yin de ltos la || des na khyod
kyis bdag ni de’i ’bras la || don gñer med pa ñid du śes par bya ||

bdag ni rtag tu sñiṅ rjes sbyin pa’i ’bras bu thams cad yoṅs su gtoṅ ba de ñid kyi phyir khyod
kyis bdag la sbyin pa’i ’bras bu don du gñer ba med pa ñid du rig par (219a1) bya’o ||
źes byaṅ chub sems dpa’ sbyin pa la rjes su ston par byed do ||

gal te khyod ’bras thob pa mi gtoṅ na || sbyin la mṅon dga’ yin par mi ’gyur te ||

’di ltar skad cig tsam yaṅ sbyin med na || sbyin la mṅon par dga’ ba ñid ma yin ||

źes bya ba (2) ba’i tshigs su bcad pa ni don go bar zad do ||

ma byas pa la ’bras bu mi ’byin te || ’di ltar lan bltas bdag gi cha ma yin ||

khyod ni gaṅ źig khyod byed pa de la ’bras bu ’byin te | de lta bas na lan la lta bas bdag gi
cha ma yin gyi | ’di ltar bdag ni |

khyod kyi (3) lan la lta daṅ bral bas na || ’bras bu śin tu gźan la gtoṅ ba yin ||

’di ni don go bar zad do || brtse bas sbyin pa’i tshigs su bcad pa gñis te |

rgyal sras rnams kyi brtse bas sbyin pa ni || kha na ma tho med ciṅ dag pa’i gźi || bde ba ’dren
par byed pa ñid (4) daṅ ni || rjes su bsruṅ bcas tshol med gos pa med ||

de la kha na ma tho ba med pa ni gźan la mi gnod par sbyin pa’i phyir ro || gźi dag pa ni dug
daṅ mtshon daṅ chaṅ la sogs pa spaṅs pa’i sgo nas dṅos po ruṅ ba sbyin pa’i phyir ro ||
bde ba bskyed pa ni | sbyin pas kun tu (5) bsdus nas dge ba la sbyor ba’i phyir ro || rjes
su bsruṅ ba daṅ bcas pa ni ’khor gyi skye bo la mi gnod par gźan la sbyin pa’i phyir ro ||
tshol ba med pa ni ma bslaṅs kyaṅ don du gñer ba ñid dam | phoṅs par khoṅ du chud nas bdag
ñid kyis sbyin pa’i phyir daṅ | yon gnas (6) mi ’dam pa’i phyir ro || gos pa med pa ni
| lan daṅ rnam par smin pa la dga’ ba med pa’i phyir ro || rnam pa gźan yaṅ |

rgyal sras rnams kyi brtse bas sbyin pa ni || mtha’ dag rgya che gtso daṅ rtag pa daṅ || dga’
daṅ zaṅ ziṅ med daṅ dag pa daṅ || byaṅ chub (7) la gźol dge la gźol ba yin ||

de la mtha’ dag ni naṅ daṅ phyi’i dṅos po sbyin pa’i phyir ro || rgya chen po ni dṅos po maṅ
po sbyin pa’i phyir ro || gtso bo ni dṅos po gya nom pa sbyin pa’i phyir ro || rtag pa ni
yaṅ daṅ yaṅ du sbyin pa’i phyir ro || dga’ ba ni so sor brtags (219b1) pa med par rab tu
dga’ bas sbyin pa’i phyir ro || zaṅ ziṅ med pa ni gos pa med pa ji lta ba bźin no || dag pa
ni gźi dag pa ji lta ba bźin no || byaṅ chub la gźol ba ni byaṅ chub chen por yoṅs su bsṅos
ba’i phyir ro || dge ba la gźol ba ni bde ba bskyed pa ji lta ba bźin no || ñe (2) bar
spyod pa’i khyad par gyi tshigs su bcad pa |

ji ltar bde ba gsum gyis tshim pa’i yid || brtse ldan yoṅs su gtoṅ bas dga’ ’gyur bas || loṅs
spyod can dag ñe bar spyod pa yis || de ltar dga’ bar ’gyur ba ma yin no ||

de la bde ba gsum ni sbyin pas dga’ (3) ba daṅ | gźan rjes su ’dzin pas dga’ ba daṅ || byaṅ
chub kyi tshogs rdzogs pas dga’ ba’o || lhag ma ni don go bar zad do || pha rol tu phyin pa
mṅon par sgrub pa’i sñiṅ rje’i tshigs su bcad pa ||

bkren la brtse daṅ ma ruṅs pa la brtse || kun ’khrugs la brtse bag med (4) rnams la brtse ||
yul gyi gźan dbaṅ can la sñiṅ rje daṅ || log par mṅon par źen la sñiṅ rje ba’o ||

de la bkren pa ni ser sna can rnams so || ma ruṅs pa ni tshul khrims ’chal ba gźan la gnod pa
rnams so || kun tu ’khrugs pa ni khro ba can rnams so || bag med pa ni le lo can rnams so
|| yul gyi gźan (5) dbaṅ can ni ’dod pa dag la sems rnam par g-yeṅs pa rnams so || log par
mṅon par źen pa ni | śes rab ’chal ba mu stegs can la sogs pa’o || pha rol tu phyin pa’i
mi mthun pa’i phyogs la gnas pa ’di dag la | sñiṅ rje ba gaṅ yin pa de ni bkren pa la sogs
pa (6) la sñiṅ rje ba yin te | de yaṅ de’i mi mthun pa’i phyogs rnam par sun ’byin pa’i
phyir pha rol tu phyin pa mṅon par sgrub par byed par ’gyur ro || de ltar na pha rol tu phyin
pa mṅon par sgrub pa’i sñiṅ rje źes bya’o || sñiṅ rje’i rkyen bstan pa’i tshigs su bcad
pa

bde daṅ sdug (7) bsṅal de rgyu las || byaṅ chub sems dpa’i sñiṅ rje ste || rgyu daṅ bśes gñen
raṅ bźin las || byaṅ chub sems dpa’i sñiṅ rje’o ||

de la phyed goṅ mas ni sñiṅ rje’i dmigs pa’i rkyen ston te | tshor ba rnam pa gsum la dmigs
nas sdug bsṅal ñid gsum gyis sñiṅ rje bar (220a1) byed pa’i phyir ro || bde ba yaṅ ma yin
sdug bsṅal ba yaṅ ma yin pa’i tshor ba ni bde ba daṅ sdug bsṅal dag gi rgyu yin te | yaṅ de
dag ’dren pa’i phyir ro || phyed ’og mas ni go rims bźin du rgyu daṅ śes gñen daṅ raṅ bźin
dag gis sñiṅ rje’i rgyu daṅ bdag po daṅ (2) mtshuṅs pa de ma thag pa’i rkyen rnams ston
to || sñiṅ rje chen po ñid kyi tshigs su bcad pa |

byaṅ chub sems dpa’i sñiṅ rje ni || mñam par śes bya de bsam phyir || sgrub phyir ’dod chags
bral phyir daṅ || mi dmigs phyir daṅ dag phyir ro ||

de la mñam pa ni tshor ba rnam pa gsum (3) car gyi gnas skabs su gaṅ ci tshor ba de ni ’dir
sdug bsṅal ba’o źes bya bar rig pa’i phyir ro | de yaṅ bsam pa’i phyir ni sems gyis sñiṅ rje
ba’i phyir ro || sgrub pa’i phyir ni de yoṅs su skyob pa’i phyir ro || ’dod chags daṅ bral
ba’i phyir ni de’i mi mthun pa’i phyogs rnam par ’tshe ba (4) spaṅs pa’i phyir ro || mi
dmigs pa’i phyir ni bdag daṅ gźan daṅ sñiṅ rjer mi dmigs pa’i phyir ro || rnam par dag pa’i
phyir ni | sa brgyad pa la mi skye ba’i chos la bzod pa thob pa’i phyir ro ||

raṅ gi sems kyi byams la sogs || bsgom pa chos la mos pa daṅ || bsam (5) daṅ dbaṅ ’byor ñid
daṅ ni || rnam par mi rtog gcig phyir mchog ||

ces bya ba’i don ni gaṅ du bśad pa’i rjes su ’braṅs te khoṅ du chud par bya’o ||

de ltar bcom ldan ’das la daṅ ba rab skyes śiṅ || rdzas daṅ bkur sti chen pos śin tu rgyun mchod
ldan || yon tan maṅ ldan phan (6) byed bśes la rtag bsten pa || ’gro la rjes su brtse
ba grub pa kun thob ’gyur ||

’dis ni ji skad bśad pa’i mchod pa daṅ bstan pa daṅ tshad med pa rnams kyi go rims daṅ yon tan
mdor bsdus nas ston te | rdzas daṅ bkur sti chen pos śin tu rtag tu mchod pa ni rdzas daṅ
bkur sti chen pos (7) śin tu rgyun du mchod pa daṅ ldan pa ste || bkur sti ni yaṅ dag pa’i
sgrub pa yin par rig par bya’o || de ltar na rñed pa daṅ bkur sti daṅ sgrub pa’i mchod
pa daṅ ldan pa yin no || yon tan maṅ po daṅ ldan pa ni de las gźan pa dag daṅ ṅo || phan
par byed pa ni rjes su brtse bar byed pa ñid (220b1) kyis rig par bya’o || grub pa kun thob
par ’gyur ro źes bya ba ni raṅ daṅ gźan gyi don grub pa ’thob par ’gyur ba’o ||

mchod pa daṅ bstan pa daṅ tshad med pa’i skabs rdzogs so | || |

