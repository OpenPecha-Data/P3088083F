(2) chos yoṅs su tshol ba’i skabs las | dmigs pa yoṅs su tshol ba la tshigs su bcad pa bźi’o
||sde snod dag gis gsum mam gñis kyaṅ ruṅ || bsdus pa’i phyir te rgyu ni dugs ’dod do ||
de ni bag chag rtogs daṅ źi ba daṅ || rab tu rtogs pas rnams par grol bar byed ||

sde (3) snod gsum ni || mdo sde daṅ | ’dul ba daṅ | chos mṅon pa rnams so || gsum po de dag
ñed theg pa dman pa daṅ | theg pa mchog gi bye brag gis rnam pa gñis su gyur te | ñan thos
kyi sde snod daṅ | byaṅ chub sems dpa’i sde snod do || gsum pa’o | gñis po de yaṅ ci’i (4)
phyir sde snod ces bya źe na | smras pa || bsdus pa’i phyir te | śes bya’i don thams cad
bsdus pa’i phyir ro | ci’i phyir gsum yin źe na | rgyu dugs te | the tshom gyi gñen por ni
mdo sde ste | gaṅ źig don gdal the tshom za ba de la de ṅes par ya ba’i ched du bśad pa’i
phyir ro || (5) mtha’ gñis la sbyor ba’i gñen por ni ’dul ba ste | kha na mtho ba daṅ bcas
pa’i yoṅs su spyad pa bkag pa’i sgo nas ’dod pa’i bsod nams la rje su sbyor ba’i mtha’
daṅ | kha na mtho ba med pa’i yoṅs su gnaṅ pa’i sgo nas bdag ñid dub pa la sbyor ba’i mtha’o
|| raṅ (6) gi lta ba mchog tu ’dzin pa’i gñen por ni chos mṅon pa ste | chos kyi mtshan
ñid phyin ci ma log par ston pa’i phyir ro || yaṅ mdo sdes ni bslab pa gsum bśad do || ’dul
ba sñi lhag pa’i tshul khrims daṅ | lhag pa’i sems sgrub pa yin te | tshul khrims daṅ ldan
pa ni ’gyod (7) pa med pa la sogs pa’i rim gyis tiṅ ṅe ’dzin ’thob pa’i phyir ro || chos
mṅon pa bas ni lhag pa’i śes rab sgrub pa yin te | don phyin ci ma log par rab tu ’byed
pa’i phyir ro || yaṅ mdo sdes ni chos daṅ don bśad do || ’dul bas ni chos daṅ don sgrub pa
ste | ñon moṅs pa (164b1) ’dul ba la rab tu brtson pas de gñis rtogs pa’i phyir ro || chos
mṅon pas ni chos daṅ don ’brel ba’i gtam rnam par gtan la dbab pa la mkhas pa ste | rgyu
dgu po ’dis snod gsum du ’dod do || de yaṅ ’khor ba las rnam par grol bar bya ba’i ched
yin te | des ji lta rnam (2) par grol bar byed ce na | des ni bag chags rtogs daṅ źi ba daṅ
|| rab tu rtogs pas rnams par grol par byed || thos pas ni sems la bag chags kyi sgo nas
so || bsams pas ni rtogs par byed pa’i sgo nas so || bsgoms pas ni gźi gnas kyis źi bar byed
pa’i sgo nas daṅ | lhag (3) mthoṅ gis rab tu rtogs pa’i sgo nas so ||

mdo daṅ chos mṅon ’dul ba daṅ || mdor na don ni rnam bźir ’dod || blo daṅ ldan pas de śes nas
|| rnam pa thams cad mkhyen pa thob ||

mdo sde daṅ | chos mṅon pa daṅ | ’dul ba de dag ni mdor bsdu na | so so re re źiṅ don (4) rnam
pa bźi bźi ste | byaṅ chub sems dpa’ de rnams śes nas thams cad mkhyen ba ñid ’thob bo
|| ñan thos kyis ni tshigs su bcad pa gcig gi don śes pas kyaṅ zag pa zad pa ’thob bo ||

gnas rnams daṅ ni mtshan ñid daṅ || chos don smos phyir mdo yin no || mṅon (5) du’i phyir daṅ
yaṅ yaṅ daṅ | zil gnon rtogs phyi mṅon pa’i chos ||

ji ltar na so so re re źiṅ don rnam par bźi yin źe na || gnas daṅ | mtshan ñid daṅ | chos daṅ
don smos pa’i phyir mdo sde ste | de la gnas ni yul gaṅ du || gaṅ gis gaṅ gi phyir bśad
pa’o || mtshan (6) ñid ni kun rdzob kyi bden pa’i mtshan ñid daṅ | don dam pa’i bden pa’i
mtshan ñid do || chos ni phuṅ po daṅ | khams daṅ | skye mche daṅ | zas daṅ | rten ciṅ ’brel
bar ’byuṅ ba la sogs pa rnams so || don ni dgoṅs pa’o || mgon du ba’i phyir daṅ | yaṅ daṅ
(7) yaṅ gi phyir daṅ | zil gyis gnon pa’i phyir daṅ | rtogs pa’i phyir chos mṅon pa yin
par rig par bya ste | mya ṅan las ’das pa la mṅon du phyogs pa’i chos ni chos mṅon pa ste
| bden pa daṅ | byaṅ chub kyi phyogs daṅ mthun pa daṅ | rnam par pa’i sgo la sogs pa (165a1)
ston pa’i phyir ro || yaṅ daṅ yaṅ du ston pa’i chos ni chos mṅon pa ste | chos re re la
gzugs can daṅ | gzugs can ma yin pa daṅ | bstan du yod pa la sogs pa’i bye brag gis maṅ du
ston pa’i phyir ro || zil gyis gnon pa’i chos ni | chos (2) mṅon pa ste | brtsad pa daṅ
brtsad pa’i gźi la sogs pas phas kyi rgol ba zil gyis gnon pa’i phyir ro || ’dis ni mdo sde’i
don rtogs par ’gyur bas na chos mṅon pa’o ||

ltuṅ daṅ ’byuṅ daṅ ldaṅ ba daṅ || ṅes par ’byuṅ daṅ gaṅ zag daṅ || bcas pa daṅ ni rab dbye daṅ
| (3) rnam par ṅes phyir ’dul ba ñid ||

ltuṅ ba daṅ | ’byuṅ ba daṅ | ldaṅ ba daṅ | ṅes par ’byuṅ ba’i sgo nas ’dul ba yin par rig par
byas te | de la ltuṅ ba’i ris lṅa’o || ltuṅ ba rnams ’byuṅ ba ni mi śes pa daṅ || ñon moṅs
pa maṅ pa daṅ | ma gus pa (4) las so || ltar ba ni bsam pas yin gyi chad pa’i las kyis
ni ma yin no || ṅes par ’byuṅ ba ni rnam pa bdun te || bśags pa daṅ | bslab pa byin pa la
sogs pa chad pa’i las khas len pa daṅ | bslab pa bcas pa la rnam graṅs kyis gnaṅ ba’i phyir
glod pa daṅ | dge (5) ’dun tshogs pas bslab pa’i gźi bag yaṅ su byas pa’i phyir bag yaṅs
su byas pa daṅ | dge sloṅ daṅ dge sloṅ ma dag pho smos khyi mtshan gyu pa na ltuṅ ba thun
moṅ ma yin pa ni rten yoṅs gyur pa daṅ | chos kyi sdom gyi rnam pa so sor rtog pa’i khyad
par te | yaṅ dag (6) par so sor rtog pa daṅ | bden pa mthoṅ bas ltuṅ ba phra mo’i yaṅ phra
mo med pa’i chos ñid thob pa’i phyir chos ñid thob pa’o || yaṅ don rnam par bźis ’dul ba
yin par rig par bya ste | gaṅ zag las ni gaṅ la brten nas bslab pa ’cha’ ba’o || bcas pa
las ni nam gaṅ zag gi ñes pa (7) gsol ba na | ston pas dge ’dun bsdus te bslab pa ’cha’ bar
mdzad pa’o || rab tu dbye ba las ni gaṅ bslab pa’i gźi bcas pa la mdor bstan pa ste rnam
par phye ba’o || rnam par ṅes pa las ni de la ltuṅ ba ’am | ltuṅ ba med pa ni ji lta bu źe
ṅes par ’dzin pa’i phyir ro || dmigs (165b1) brñed pa yoṅs su tshol ba’ la tshigs su bcad
pa gsum mo ||

dmigs pa chos daṅ naṅ daṅ ni || phyi daṅ gñis ni yin par ’dod || don gñis kyis ni gñis po rñed
|| gñis po dag ni me dmigs pas ||

dmigs pa chos ni bśad pa gaṅ yin pa’o || lus la sogs pa ni (2) naṅ daṅ phyi’o || de la ’dzin
par gyur pa’i lus la sogs pa ni naṅ ste dmigs pa chos so || gzuṅ ba gyur pa ni phyi’o ||
de dag ñid kyi de bźin ñid gñis so || de la naṅ du phyi’i dmigs pa gñis ni don gñis kyis go
rims bźin dyu rñed de || gal te gzuṅ ba’i don las (3) ’dzin pa’i don tha mi dad par mthoṅ
ba’am || ’dzin pa’i don las gzuṅ ba’i don tha mi dad par mthoṅ na’o || phyi naṅ gi dmigs
pa gñis po thams cad kyi de bźin ñid rñed pa ni de gñis ñid mi dmigs pa las rig par bya’o
||

yid kyi brjod pas bśad bźin don || rab daṅ (4) don du snaṅ pa ni || brjod las yin par rab ’dzin
phyir || sems ni miṅ la gnas pa’i phyir ||

thos la sogs pa’i śes gsum gyis || chos kyi dmigs bñed par ’gyur || dmigs pa rnam par gsum rñad
pa || sṅar bśad de la yaṅ dag brten ||

chos la dmigs pa rñed pa (5) ni || thos pa daṅ | bsams pa daṅ | bsgoms pa las byuṅ ba’i śes
pa gsum gyi gyur ro || de la mñam par gźag pa’i sems kyis yid kyi brjod pa dag gi ji skad
bśad pa’i don la rab tu daṅ ba de rab tu ’dzin pa’i phyir || thos pa las byuṅ ba’i śes pas
de rñed de | yid kyi (6) brjod pa dag gis źes bya ba ni yaṅ dag par rtog pa dag gis so ||
rab tu daṅ ba ni mos pa ste | ṅes pa’o || rab tu ’dzin pa’i phyir źe sbya ba ni rab tu rnam
par ’byed pa’i phyir ro || don du snaṅ ba ni brjod pa las yin par rab tu ’dzin pa’i sphyir
bsams pa las byuṅ ba’i śe pas de (7) rñed de | gal te yid kyi brjod pa kho na las don
’di snaṅ gi || dmigs pa gñis rñed pa las ji skad bśad pa ltar yid kyi brjod pa las gźan pa
ni ma yin no źes bya bar mthoṅ na’o || sems miṅ la gnas pa’i phyir bsgoms pa las byuṅ ba’i
śes bas de rñed par rig par bya ste | gñis (166a1) mi dmigs pas rñed pa las ji skad bśad
pa ltar gñis mi dmigs pa’i phyir ro || de ñid kyi phyir dmigs pa rnam pa gsum rñed pa sṅar
bśad pa de ni chos kyi dmigs pa rñed pa la yaṅ dag par brten pa yin par rig par bya’o ||
yid la byed pa yoṅs su tshol ba (2) las tshigs su bcad pa lṅa ste |

rigs gsum pa daṅ bya ba byed || mi gnod rten bcas gźan yin te || mos pa ’jog par byed daṅ gźan
|| ’dun pa drag por byed pa daṅ ||

dman daṅ rdzogs rten rnam pa gñis || brjod daṅ bcas daṅ brjod med ñid || śes pa daṅ ni mtshuṅs
(3) ldan pa || rnal ’byor rgyu bdag bcas pa daṅ ||

de ni ’dres la dmigs pa daṅ || ma ’dres pa la dmigs pa de || rnam pa lṅa daṅ rnam bdun ñid ||
’di yi yoṅs su śes pa lṅa ||

rnam pa bsgom daṅ ldan pa ni || bźi daṅ gsum cu rtsa bdun no || de ni lam gñis raṅ bźin te ||
(4) phan yon gñis daṅ nod pa daṅ ||

sbyor ba pa daṅ dbaṅ sgyur daṅ || chuṅ daṅ rgya che’i bdag ñid de || rnal ’byor rnams kyi yid
byed ’di || thams cad bdag ñid yin par ’dod ||

rnal ’byor yid la byed pa ni rnam pa bco brgyad de | rigs ṅes pa daṅ | bya ba byed pa daṅ |
rten (5) rnam par dbye ba daṅ | mos pa ’jog par byed pa daṅ | ’dun pa skyed par byed pa daṅ
|| tiṅ ṅe ’dzin la brten pa daṅ || śes pa daṅ mtshuṅs par ldan pa daṅ | ’dres pa la dmigs
pa daṅ | ma ’dres pa la dmigs pa daṅ | yoṅs su śes pa ṅes pa daṅ | sgom pa’i rnam pa la
(6) źugs pa daṅ | źi gnas daṅ lhag mthoṅ gi lam gyi raṅ bźin daṅ | phan yon yid la byed pa
daṅ | nod par byed pa daṅ | sbyor ba’i yid la byed pa daṅ || dbaṅ sgyur ba’i yid la byed
pa daṅ | chuṅ du yid la byed pa daṅ | rgya chen po yid la byed pa’o || de la rigs ṅes (7)
pa ni ñan thos la sogs pa’i rigs su ṅes pa gaṅ yin pa’o || bya ba byed pa ni tshogs bsags
pa’i gaṅ yin pa’o || rten rnam par dbye ba ni || gnod pa daṅ bcas pa khyim na gnas pa’i rten
can daṅ | gnod pa med pa rab tu byuṅ ba’i rten can gaṅ yin pa’o || mos pa ’jog (166b1)
par byed pa ni saṅs rgyas rjes su dran pa daṅ ldan pa gaṅ yin pa’o || ’dun pa skyed par byed
pa ni de la yid ches pa daṅ ldan pa gaṅ yin pa’o || tiṅ ṅe ’dzin la brten pa ni ñer bsdogs
daṅ dṅos gźi’i tiṅ ṅe ’dzin daṅ ldan pa gaṅ yin pa ste | rtog pa daṅ bcas byuṅ ba daṅ
(2) bcas pa ste rtog pa med la dpyod pa tsam daṅ | rtog pa yaṅ med | dpyod pa yaṅ med pa’o
|| śes pa daṅ mtshuṅs par ldan par ni rnal ’byor gyi rgyu daṅ | rnal ’byor mi śes pa daṅ
bcas pa gaṅ yin pa ste | de yaṅ go rims bźin du thos pa daṅ bsams pa las byuṅ ba daṅ | (3)
bsgoms pa las byuṅ ba’o || ’dres pa la dmigs pa ni rnam pa lṅa ste | mdo daṅ sdom gyi tshigs
su bcad pa daṅ | ñe bar gtod pa daṅ | ji sñed gzuṅ ba daṅ | ji sñed bstan pa la dmigs
pa’o || ma ’dres pa la dmigs pa ni rnam pa bdun te | miṅ la dmigs pa daṅ | tshig (4) la dmigs
pa daṅ | yi ge la dmigs pa daṅ | gaṅ zag la bdag med pa la dmigs pa ni tshor ba daṅ |
chos la bdag med pa la dmigs pa daṅ | gzugs can gyi chos la dmigs pa daṅ | gzugs can ma yin
pa’i chos la dmigs pa’o || de la guzgs can gyi chos la dmigs pa (5) ni | lus la dmigs pa
gaṅ yin pa’o || gzugs can ma yin pa’i chos la dmigs pa ni tshor ba daṅ | sems daṅ | chos
la dmigs pa’o || yoṅs su śes pa ṅes pa ni | yoṅs su śes par bya ba’i gźi daṅ | yoṅs su śes
par bya ba’i don daṅ | yoṅs su śes pa (6) daṅ | yoṅs su śes pa’i ’bras bu daṅ | de rab tu
rig pa rnams la ste | de la yoṅs su śes par bya ba’i gźi ni sdug bsṅal lo || yoṅs su śes
par bya ba’i don de ñid la | mi rtag pa daṅ | sdug bsṅal ba daṅ | stoṅ pa daṅ bdag med pa’o
|| yoṅs su śes pa ni lam mo || (7) yoṅs su śes pa’i ’bras bu ni rnam par grol ba’o || de
rab tu rig pa ni rnam par grol ba’i ye śes mthoṅ ba’i || sgom pa’i rnam pa la źugs pa ni
| rnam pa bźi bsgom pa daṅ | rnam pa sum cu rtsa bdun bsgom pa’o || de la rnam pa bźi bsgom
pa ni || gaṅ zag la bdag med pa’i (167a1) rnam pa bsgom pa daṅ | chos la bdag med pa’i rnam
pa bsgom pa daṅ | mthoṅ pa’i rnam pa bsgom pa daṅ | śes pa’i rnam pa bsgom pa’o || de
la rnam pa sum cu rtsa bdun bsgom pa ni | mi sdug pa’i rnam pa bsgom pa daṅ | sdug bsṅal gyi
rnam pa bsgom pa (2) daṅ | mi rtag pa’i rnam pa bsgom pa daṅ | bdag med pa’i rnam pa bsgom
pa ni dran pa ñe bar gźag pa daṅ gi dus na’o || ’thob pa’i rnam pa bsgom pa daṅ | rten
pa’i rnam pa bsgom pa daṅ | bsal ba’i rnam pa bsgom pa daṅ | gñen po’i rnam pa bsgom pa ni
yaṅ dag par spoṅ (3) ba dag gi dus na’o || chog par ’dzin pa’i gñen po yid la byed pa sgom
pa ni gaṅ gi tshe ’dun pa skyed par byed pa na’o || rnam par g-yeṅ ba daṅ | the tshom gyi
gñen po yid la byed pa bsgom pa ni gaṅ gi tshe ’bad par byed | brtson ’grus rtsom par byed
pa na ste | go rims bźin no || (4) rgod pa’i gñen po tiṅ ṅe ’dzin gyi rnam pa bsgom pa
ni gaṅ gi tse sems rab tu ’dzin pa na’o || źub pa’i gñen po tiṅ ṅe ’dzin gyi rnam pa bsgom
pa ni | gaṅ gi tshe yaṅ dag par rab tu ’jog pa na ste | ’di daṅ ni go rims bźin du rdzu
’phrul gyi rkaṅ pa bźi po dag gi dus na rig (5) par bya’o || sems gnas pa ’jig rten las ’das
pa’i pa’i phun sum tshogs pa la yid ches pa’i rnam pa bsgom pa daṅ | ji ltar yid ches pa’i
rnam pa bsgom pa de bźin du ’bad pa’i rnam pa bsgom pa daṅ | chos mi brjed pa’i rnam pa
bsgom pa daṅ | sems gnas pa’i rnam pa (6) bsgom pa daṅ | rab tu rnam par ’byed pa’i rnam
pa bsgom pa ni dbaṅ po dag gi dus na’o || yid la byed pa lṅa po de dag ñid mi mthun pa’i
phyogs spaṅs pa ni stobs dag gi dus na’o || rdzogs pa’i byaṅ chub rab tu snaṅ ba’i rnam pa
bsgom pa daṅ | de ñid la rnam par ’byed pa daṅ | (7) spro ba daṅ | yid bde ba daṅ | las su
ruṅ ba daṅ | sems gnas pa daṅ | mñam pa ñid kyi rnam pa bsgom pa ni byaṅ chub kyi yaṅ lag
bdun dag gi dus na’o || thob par ṅes pa’i rnam pa bsgom pa daṅ | yoṅs su sbyoṅs ba’i sa
śes pa’i rnam pa bsgom pa daṅ | gźan la go (167b1) bar byed pa’i rnam pa bsgom pa daṅ | ’phags
pa dgyes pa’i tshul khrims la źugs pa’i rnam pa bsgom pa daṅ | yo byad bsñuṅs pa’i tshul
kun tu spyod pa’i rnam pa bsgom pa daṅ | sṅon bsgoms pas thob pa’i lam goms pa’i rnam
pa bsgom pa daṅ | chos la gnas pa’i rgya mtshan mi (2) brjed pa’i rnam pa bsgom pa daṅ | mtshan
ma med pa la sems gnas pas gnas yoṅs su gyur pa’i rnam pa bsgom pa ni | lam gyi yan
lag gi dus na’o || źi gnas daṅ lhag mthoṅ bsgom ba lam gyi raṅ bźin dag la ni bśad pa gaṅ
yaṅ med do || phan yon yid la byed pa ni rnam (3) pa gñis te | gnas ṅan len sel ba daṅ | lta
ba’i mtshan sel ba’o || nod par byed pa ni saṅs rgyas daṅ | byaṅ chub sems dpa’ rnams las
chos kyi rgyun gyi gdams ṅag nod par byed pa gaṅ yin pa’o || sbyor ba’i yid la byed pa
ni rnam pa lṅa ste | tiṅ ṅe ’dzin gyi spyod yul la graṅs (4) ñe bar rtog pa sbyor ba pa ni
gaṅ gis mdo la sogs pa la miṅ daṅ | tshig daṅ yi ge’i graṅs ñe bar rtog par byed pa’o ||
gnas pa ñe bar rtog par sbyor ba pa ni gaṅ gis gnas rnam pa gñis ñe bar rtog par byed pa ste
| tshad yod par gnas pa ni yi ge rnams so || tshad med par gnas pa (5) ni miṅ daṅ tshig
dag go || kun tu rtog pa ñe bar rtog pa sbyor ba pa ni || gaṅ gis gñis la brten nas gñis
su kun tu rtog pa ñe bar rtog par byed pa ste | miṅ du kun tu rtog pa la brten nas don du
kun tu rtog pa daṅ | don du kun tu rtog pa la brten nas | miṅ du kun tu rtog pa’o || yi (6)
ge ni kun brtag par bya ba ma yin no || rim pa ñe bar rtog pa sbyor ba ni gaṅ gi miṅ ’dzin
pa sṅon du ’gro ba can gyi don ’dzin pa la ’jug pa ñe bar rtog par byed pa’o || rtogs pa
sbyor ba ni rnam pa bcu gcig tu rig par bya ste | glo bur ba ñid rtogs pa daṅ | snaṅ b’ai
rgyu mtshan (7) rtogs pa daṅ | don mi dmigs pa rtogs pa daṅ | dmigs pa mi dmigs pa rtogs
pa daṅ | chos kyi dbyiṅs rtogs pa daṅ | gaṅ zag la bdag med pa rtogs pa daṅ | chos la bdag
med pa rtogs pa daṅ | bsam pa dman pa rtogs pa daṅ | yaṅs śiṅ bdag ñid chen po’i (168a1)
bsam pa rtogs pa daṅ | ji ltar rtogs pa’i chos rnam par gźag pa rtogs pa daṅ | chos rnam
par gźag pa rtogs pa’o || dbaṅ bsgyur ba’i yid la byed pa ni rnam pa gsm ste | ñon moṅs pa’i
sgrib pa śin tu rnam par dag pa daṅ | śes bya’i sgrib pa śin tu rnam (2) par dag pa daṅ
| yon tan mṅon par sgrub pa śin tu rnams par dag pa’o || chos kyi de kho na ñid kyi don yoṅs
su tshol ba la tshigs su bcad pa gñis so ||

rtag tu gñis bral ’khrul pa’i rten gaṅ yin daṅ gaṅ źig rnam kun du || brjod par nus ma yin źiṅ
spros pa med pa’i bdag (3) ñid de kho na || śes bya spaṅs bya raṅ bźin dri med ’dod gaṅ
rnam par sbyaṅs bya ste || de ni nma mkha’ gser daṅ chu ltar ñon moṅs pa las rnams dag ’dod
||

de kho na ñid rtag tu gñis daṅ bral ba ni kun brtags pa’i ṅo ro bo ñid yin te | gzuṅ ba daṅ
’dzin pa’i mtshan ñid du gtan me dpa’i phyir (4) ro || ’khrul pa’i rten ni gźan gyi dbaṅ ste
| des der kun tu rtog pa’i phyir ro || brjod du med ciṅ spros pa med pa’i bdag ñid ni yoṅs
su grub pa’i ṅo bo ñid do || de la de kho na ñid daṅ po ni yoṅs su śes par bya ba yin
no || gñis pa ni spaṅs bar bya ba yin no || gsum pa ni glo bur (5) gyi dri ma las rnam par
sbyaṅ bar bya ba yin te | raṅ bźin gyis rnam par dag go || raṅ bźin gyis rnam par dag pa
gaṅ yin pa de ni nam mkha’ daṅ gser ba chu lta bur ñon moṅs pa las rnam par dag pa yin te
| nam mkha’ la sogs pa ni raṅ bźin gyis ma dag pa yaṅ ma yin la | de (6) dag glo bur gyi dri
ma daṅ bral ba’i sgo nas rnam par dag par mi ’dod pa yaṅ ma yin no ||

’gro ba dag na de las gźan yaṅ cuṅ zad yod min la || ’gro ba ma lus pa yaṅ de la kun tu rmoṅs
pa’i blo || yod pa kun nas spaṅs te med la mṅon źen gaṅ yin pa || ’jig rten rmoṅs (7) pa’i
rnam pa tshabs chen ’di go ji lta bu ||

’jig rten na chos kyi dbyiṅs kyi mtshan ñid de lta bu las gźan ni cuṅ zad kyaṅ med de | chos
ñid daṅ chos tha mi daṅ pa’i phyir ro || lhag pa ni don go bar zad do || de kho na ñid la
sgyur ma lta bu yoṅs su tshol ba’i tshig su bcad pa (168b1) bco lṅa’o ||

ji ltar sgyu ma de bźin du || yaṅ dag ma yin kun rtog brjod || sgyu ma byas pa ji lta bar ||
de bźin gñis su ’khrul ba brjod ||

’khrul ba’i rgyu mtshan śiṅ daṅ boṅ ba la sogs pa sgyu ma’i sṅags kyis btab pa ji lta ba de
bźin du yaṅ dag pa ma yin pa’i kun tu rtog pa (2) gźan gyi dbaṅ gi ṅo bo ñid kyi rnam par
rig par bya’o || ji ltar sgyu ma de la sgyu ma byas pa rta daṅ glaṅ po che daṅ gser la sogs
pa’i gzugs de’i ṅo bor snaṅ ba de bźin du yaṅ dag pa ma yin pa’i kun tu rtog pa de la gñis
su ’khrul pa gzuṅ ba daṅ | ’dzin pa ñid du snaṅ ba kun brtags (3) pa’i ṅo bo ñid kyi rnam
par rig par bya’o ||

ji ltar de la de med pa || de bźin du ni don dam ’dod || ji ltar de ni dmigs pa ltar || de bźin
du ni kun rdzob ñid ||

ji ltar de la de med pa ste | sgyu ma byas pa de la glaṅ po che la sogs pa med pa de bźin du
gźan gyi dbaṅ de la kun brtags pa (4) gñis kyi mtshan ñid med pa la don dam par ’dod do ||
ji ltar sgyu ma byas pa de glaṅ po che la sogs pa’i ṅo bor dmigs pa de bźin du || yaṅ dag
pa ma yin pa las kun brtags pa da kun rdzob kyi bden par dmigs so ||

de med na ni de yi rgyu || gsal bar dmigs pa ji ltar bar || de bźin (5) gnas na gźan gyur na
|| yaṅ dag ma yin rtog pa dmigs ||

ji ltar sgyu ma byas pa de med na de’i rgyu śiṅ la sogs pa’i don yaṅ dag pa gsal bar dmigs pa
de bźin du gnas gźan du gyur na gñis su ’khrul pa med pa’i phyir yaṅ dag pa ma yin pa’i
kun tu rtog pa’i don yaṅ dag par (6) dmigs so ||

ji ltar ’jig rten ma ’khrul ba || de yi rgyu la ’dod dgur spyod || de bźin sdom brtson ma ’khrul
ba || gnas gźan gyur la dgyes dgur spyod ||

ji ltar ’jig rten ma ’khrul ba de’i rgyu śiṅ la sogs pa ’doṅ dgur raṅ dbaṅ du spyod pa de bźin
du | ’phags pa ’khrul pa mi (7) mṅa’ ba yaṅ gnas gźan du gyur pa la ’dod dgrul daṅ dbaṅ
du spyod do ||

de lta bu ni de la yod || de yi dṅos po yod ma yin || de ltas sgyu ma la sogs pa || yod daṅ
med pa ñid du brjod ||

tshigs su bcad pa ’di’i don go bar zad do ||

de la yod pa med ma yin || med pa yod pa (169a1) ñid ma yin || sgyu ma dag la sogs pa la ||
yod med khyad par med pa ’aṅ brjod ||

de la yod pa na med pa ma yin te | de lta bur yod pa gaṅ yin pa de ni med pa ma yin no || med
pa ni yod pa ñid ma yin te | glaṅ po che la sogs par med pa gaṅ yin pa de ni (2) yod pa
ma yin no | sgyu ma la sogs pa yod pa daṅ med pa de dag khyad par med par yaṅ brjod do ||
de la de ltar yod pa gaṅ yin pa de ñid glaṅ po che la sogs par med par yin la | glaṅ po che
la sogs par med pa gaṅ yin pa de ñid de ñid de lta bur yod pa ma yin pas so ||

de bźin gñis (3) snaṅ de la yod || de yi dṅos po yod ma yin || de ltar gzugs la sogs pa la ||
yod daṅ med pa ñid du brjod ||

de bźin du yaṅ dag pa ma yin pa’i dku ntu rtog pa ’di la gñis su snaṅ ba ni yod do || gñis kyi
ṅos po med do | de lta bas na yaṅ dag pa ma yi pa’i kun (4) tu rtog pa’i ṅo bo ñid gzugs
la sogs pa la yod pa daṅ med pa ñid brjod do ||

de la yod pa med ma yin || med pa yod pa ñid ma yin || gzugs la sogs pa dag la ni || yod med
khyad par che ’baṅ brjod ||

de la yod pa ñid ni med pa ma yi te | gñis su snaṅ ba gaṅ yin (5) pa’o || med pa ñid ni yod
pa ma yin te | gñis kyi dṅos po med pa ñid gaṅ yin pa’o || gzugs la sogs pa la yod pa daṅ
med pa khyad par med pa yaṅ brjod de | gñis po snaṅ bar yod pa gaṅ yin pa de ñid gñis kyi
dṅos por med pa ma yin pas so ||

sgro ’dogs pa daṅ skur pa (6) yi || mtha’ rnams dgag par bya phyir daṅ || theg pa dman pas ’gro
ba dag || dgag par bya phyir ’dod pa yin ||

ci’i phyir yod pa daṅ med pa dag gcig tu chad pa daṅ | khyad par med pa ’dir yaṅ ’dod cen |
go rims bźin du sgro ’dogs pa daṅ | skur pa ’debs pa’i mtha’ dgag par bya (7) ba’i phyir daṅ
| theg pa dman pas ’gro ba dgag pa’i phyir ’dod pa yin te | med pa la med pa ñid du rig
nas sgro ’dogs par mi byed do || yod pa la yod pa ñid du rig nas skur ba ’debs par mi byed
do || de gñis khyad par med pa ñid du rig nas yod pas yid ’byuṅ bar mi ’gyur te | de (169b1)
lta bas na theg pa dman pas ṅes par mi ’byuṅ ṅo ||

’khrul ba’i rgyu daṅ ’khrul pa ni || gzugs kyi rnam par rig pa daṅ || gzugs can min rnams rig
par ’dod || med phyir cig śos kyaṅ med ’gyur ||

gzugs su ’khrul ba’i rgyun rnam par rig pa gaṅ yin pa de ni gzugs kyi rnam (2) par rig pa yin
la | gzugs su ’khrul pa gaṅ yi pa de ni gzugs can ma yi pa’i rnam par rig pa yin par ’dod
do || gzugs kyi rnam par rig pa med pa’i phyir cig śos gzugs can ma yin pa’i rnam par rig
pa yaṅ med de || rgyu med pa’i phyir ro ||

sgyur ma ’i glaṅ po’i gzugs (3) ’dzin pa || ’khrul phyir gñis su brjod pa ste || de la ji bźin
gñis med kyaṅ || gñis po dag tu ñe bar dmigs ||

keṅ rus kyi ni gzugs ’dzin pa || ’khrul phyir gñis su brjod pa ste || de la ji bźin gñis med
kyaṅ || gñis po dag tu ñe bar dmigs ||

sgyu ma’i glaṅ po che’i (4) gzugs ’dzin pa’i ’khrul pa las gzuṅ pa daṅ || ’dzin pa gñis su brjod
de | de la gñis po ji lta bar med kyaṅ gñis su rnam par dmigs so || keṅ rus kyi gzugs
brñan yid la byed pa’i der ’dzin pa yaṅ ’khrul pa las gñis su brjod de sṅa ma bźin no ||

’khrul ba’i mtshan (5) ñid chos gaṅ yin || de bźin yod dbaṅ de bźin med || yod med khyad par
med pa’i phyir || yod daṅ med daṅ sgyu ma ’dra ||

’khrul pa’i mtshan ñid kyi chos mi mthun pa’i phyogs kyi ṅo ñid gaṅ ñid gaṅ dag yin pa de dag
ni yod pa daṅ med pa daṅ sgyu ma lta bu yin no || ci’i phyir źe na | yaṅ dag pa ma (6) yin
pa’i kun tu rtog pa ñid du de bźin yod pa’i phyir yod pa yin no || gzuṅ ba daṅ | ’dzin
pa ñid du de bźin med pa’i phyir med pa yin no || yod pa daṅ med pa de dag khyad par med pa’i
phyir || yod pa yaṅ ma yin la || med pa yaṅ mayin no || sgyu ma’i mtshan ñid kyaṅ de daṅ
’dra (7) ste | de lta bas na sgyu ma lta bu yin no |

gñen po’i chos ni gaṅ yin pa || de bźin med daṅ de bźin yod || de bźin med phyir mtshan ñid
med || sgyu ma daṅ yaṅ ’dra bar bstan ||

gñen po’i chos dran pa ñe bar gźag pa la sogs pa saṅs rgyas kyis bstan pa gaṅ dag yin pa de
(170a1) dag kyaṅ mtshan ñid med pa daṅ | sgyu ma lta bur bstan to || ci’i phyir źe na | ji
ltar byis pa rnams kyis bzuṅ ba de bźin med pa’i phyir daṅ | ji ltar bśad pa de ltar yod
pa’i phyir daṅ | ji ltar bcom ldan ’das kyis lhums su ’jug pa daṅ | bltams pa daṅ || (2) mṅon
par ’byuṅ ba daṅ | mṅon par rdzogs par byaṅ chub pa la sogs pa kun tu bstan pa de bźin
med pa’i phyir te | de ltar na mtshan ñid med pa yin no || yod pa ma yin yaṅ yod pa lta bur
snaṅ ste | de lta bas na sgyu ma lta bu yin no || dpe’i don du tshigs su bcad pa |

sgyu ma’i (3) rgyal po sgyur ma yin || rgyal po gźan gyis pham pa ltar || gaṅ dag gis ni chos
mthoṅ ba’i || rgyal sras de dag ṅa rgyal med ||

gñen po’i chos gaṅ dag yin pa de dag ni sgyu ma’i rgyal po lta bu ste | kun nas ñon moṅs pa
spaṅ bar bya’i phyir | rnam par byaṅ ba la dbaṅ byed pa’i (4) phyir ro || kun nas ñon moṅs
pa gaṅ dag yin pa de dag kyaṅ dpe’i don gyis rgyal po lta bu yin te | kun nas ñon moṅs pa
’grub pa la dbaṅ byed pa’i phyir ro || de’i phyir gñen po de dag gis kun nas ñon moṅs pa
pham par byed pa ni || rgyal pos rgyal po ’bebs pa lta bur blta (5) bar bya ste | de śes pas
phyogs gñis ka la byaṅ chub sems dpa’ rnams ṅa rgyal med par ’gyur ro ||

saṅs rgyas rnams saṅs rgyas mchog rnams kyis de daṅ de las ’dus byas dag || gsuṅs pa sgyu ma
rmi lam smig rgyu gzugs brñan daṅ ’dra mig yor daṅ |brag ca lta bu (6) daṅ ni chu zla’i gzugs
’dra sprul daṅ ’drar śes bya || drug daṅ drug daṅ gñis daṅ drug tshan gñis daṅ gsum po
re rer ’dod ||

gaṅ du bcom ldan ’das kyis chos rnams ni sgyu ma lta bu’o źes bya ba nas sprul ba lta bu’o źes
bya ba’i bar gsuṅs pa de la chos rnam sgyur ma lta bu ni naṅ (7) gi skye mched drug ste
| bdag daṅ srog la sogs pa med bźin du de ltar ba’i phyir ro || rmi lam lta bu ni phyi’i
skye mched drug ste | de ñe bar spyad pa’i dṅos por med pa’i phyir ro || smig rgyu lta bu
ni sems daṅ sems las byuṅ ba’i chos gñis te | ’khrul bar byed pa’i (170b1) phyir ro || yaṅ
gzugs brñan lta bu ni naṅ gi skye mched drug kho na ste | sṅon gyi las kyi gzugs brñan yin
pa’i phyir ro || mig yor lta bu ni || naṅ gi skye mched rnams kyi grib ma lta bu yin pa’i
phyir || phyi’i skye mched drug kho na ste | de’i dbaṅ gis ’byuṅ bas so || drug tshan (2)
gñis su ’dod pa ni drug tshan gñis su ’dod pa yin no || brag ca lta bu ni bśad pa’i chos
rnams so || chu zla’i gzugs lta bu ni || tiṅ ṅe ’dzin la brten pa’i chos rnams te | tiṅ ṅe
ni daṅ ba ñid kyis chu lta bu yin pa’i phyir ro | sprul ba lta bu ni | bsams bźin du srid
(3) par skye ba yoṅs su len pa yin te | bya ba thams cad la kun nas ñon moṅs pa med par
sbyor ba’i phyir ro || śes bya yoṅs su tshol ba’i tshigs su bcad pa ||

yaṅ dag min rtog yaṅ dag min || yaṅ dag ma yin min mi rtog || rtog min mi rtog ma yin pa ||
śes bya thams (4) cad yin par brjod ||

yaṅ dag pa ma yin pa’i rtog pa ni || ’jig rten las ’das pa’i ye śe kyi rjes su mthun pa ma yin
pa’i rnams par rtog pa gaṅ yin pa’o || yaṅ dag pa yaṅ ma yin la || yaṅ dag pa ma yin pa
ni de’i rjes su mthun pa ṅes par ’byed pa’i (5) cha daṅ mthun pa’i bar gaṅ yin pa’o || mi
rtog pa ni de bźin ñid daṅ | ’jig rten las ’das pa’i ye śes so || rtog pa yaṅ ma yin mi rtog
pa yaṅ ma yin pa ni ’ji rten las ’das pa’i rjes las thob pa ’jig rten pa’i ye śes te |
śes bya thams cad ni de tsam du zad do || kun (6) nas ñon moṅs pa daṅ | rnams par byaṅ ba
yoṅs su tshol ba la tshigs su bcad pa gñis te |

raṅ gi khams las gñis snaṅ źiṅ || ma rig ñon moṅs lhan cig tu || ’jug pa’i rnam rtog raṅ ’byuṅ
ste || rdzas gñis rnam par spaṅs pa yi ||

raṅ gi khams las źes bya ba ni || (7) raṅ gi sa bon kun gźi’i rnam par śes pa las so || gñis
su snaṅ źes bya ba ni gzuṅ ba daṅ ’dzin par snaṅ pa’o || ma rig pa daṅ | ñon moṅs pa daṅ
|| lhan cig ’jug pa źes bya ba ni || ’di dag la ma rig pa daṅ ñon moṅs pa rnams daṅ lhan cig
’jug pa yod pas na ’di dag (171a1) ni ma rig pa daṅ | ñon moṅs pa daṅ lhan cig ’jug pa
yin no || rdzas gñis spaṅs pa ni || gzuṅs ba’i rdzas daṅ | ’dzin pa’i rdzas pa te | de ltar
kun nas ñon moṅs pa yoṅs su btsal bar bya’o ||

dmigs pa’i khyad par thob pa yi || raṅ gi dbyiṅs la gnas (2) ldan phyir || de ñid gñis su snaṅ
med par || ’jug ste pags daṅ mda’ bźin no ||

dmigs pa’i khyad par thob pa źes bya ba ni || chos kyi dmigs pa rñed pa daṅ yin pa ste | de
ni sṅar bśad zin to || raṅ gi dbyiṅs la gnas ldan phyir | źes bya ba la | raṅ gi dbyiṅs ni
rnam par (3) rtog pa rnams kyi de bźin ñid no || de la gnas pa ni miṅ la sems gnas pa’i phyir
ro || ldan pa’i phyir źes bya ba ni goms pas sgom pa’i lam daṅ ṅo || gnas yoṅs su gyur
pa’i rnam par rtog pa de ñid gñis su snaṅ ba med par ’jug ste | pags pa daṅ mda’ bźin noa
|| ji ltar (4) pags pa de ñid kheṅs pa daṅ bral bas mñen por ’gyur ba daṅ | mda’ de ñid
mes bsros pa daṅ draṅ por ’gyur pa de bźin du źi gnas daṅ | lhag mthoṅ bsgoms pa dag gis sems
daṅ | śes rab rnam par grol ba thob na gnas gźan du gyur pa rnam par rtog pa de dag ñid
yaṅ (5) gñis su snaṅ bar mi ’jug ste | de ltar rnam par byaṅ ba yoṅs su btsal bar bya’o
|| rnam par rig pa tsam yoṅs su chol ba la tshigs su bcad pa gñis te |

sems ni gñis su snaṅ ba ste || de bźin chags sogs snaṅ ba ’am || dad la sogs par snaṅ bar ’dod
|| ñon moṅs (6) dge chos yod ma yin ||

sems tsam po ’di gzuṅ bar snaṅ ba daṅ | ’dzin par snaṅ ba daṅ | gñis su snaṅ bar ’dod do ||
de bźin du de ñid ’dod chags la sogs pa ñon moṅs par snaṅ ba ’am | dad pa la sogs pa dge ba’i
chos su snaṅ bar ’dod la || de dag tu snaṅ ba las (7) gźan pa kun nas ñon moṅs pa’i chos
’dod chags la sogs pa’i mtshan ñid dam | dge ba dad pa la sogs pa’i mtshan ñid ni med de
|

dper na gñis su snaṅ ba las gźan pa gñis kyi mtshan ñid med pa bźin no || sems ni sna tshogs
snaṅ ba daṅ || rnam pa sna tshogs can du (171b1) ’jug |

de la snaṅ ste yod daṅ med || de phyir chos kyi ma yin no || sems ’di ñid rnam grags kyi ’dod
chags su snaṅ ba’am | źe sdaṅ du snaṅ ba’am | de las gźan pa’i chos su snaṅ ba sna tshogs
su snaṅ ba daṅ | ci car dad pa daṅ | brtson ’grus la sogs pa’i rnam pa ste | rnam pa (2)
sna tshogs can du ’jug go || ñon moṅs pa can daṅ dge ba’i gnas skabs kyi sems la snaṅ ba
yod pa’am | med pa ni ñon moṅs pa can daṅ | dge ba’i chos rnams kyi ni ma yin te | der snaṅ
ba las ma gtogs pa de’i mtshan ñid me dpa’i phyir ro || mtshan ñid yoṅs su tshol ba la (3)
tshigs su bcad pa brgyad de | gcig gis ni bstan to || lhag ma rnams kyis ni bśas do ||

saṅs rgyas rnams kyis sems can la || phan gdags phyir ni mtshan gźi daṅ || mtshan ñid daṅ ni
mtshon pa daṅ || rab tu dbye ba yaṅ dag bśad ||

’dis ni bstan to ||

sems ni lta (4) bcas gaṅ yin daṅ || de yi gnas skbs mi ’gyur ba || ’di ni mdor nas mtshan gźi
ste || rab tu dbye na tshad med do ||

de la sems ni rnams par śes pa daṅ gzugs so || lta ba ni sems las byuṅ ba’i chos rnams so ||
de’i gnas skabs ni sems daṅ ldan pa ma yin pa’i chos (5) rnams so || mi ’gyur ba ni nam mkha’
la sogs pa ’dus ma byas te | de daṅ de’i rnam par rig pa rtag tu de bźin du ’jug pa’i
phyir ro || de ltar na mtshan gźi ni mdor bstun rnam pa de lṅa yin no || rab tu dbye na ni
tshad med do ||

ji ltar brjod don bdu śes kyi || rgyu mtshan de yi bag (6) chags daṅ || de las kyaṅ don snaṅ
ba ni || kun brtags pa yi mtshan ñid do ||

mtshan ñid ni mdor bsdu na rnam pa gsums te | kun brtags pa la sogs pa’i mtshan ñid do || de
la kun brtags pa’i mtshan ñid ni rnam pa gsum ste | ji ltar brjod pa’i don gyi ’du śes kyi
rgyu mtshan (7) daṅ | brjod pa de’i bag chags daṅ | bag chags de la kyaṅ tha sñad la mi
mkhas pa rnams la brjod pa’i doṅ yi ’dus śes med par don du snaṅ ba gaṅ yin pa’o || de la
brjod pa ji lta ba bźin du don du ’dus hes pa sems las byug ba ni ji ltar brjod pa’i don gyi
s ’du śes so || (172a1) de’i dmigs pa gaṅ yin pa de ni rgyu mtshan yin no || de ltar na
kun rtag pa bya ba gaṅ yin pa daṅ | rgyu bag chags gaṅ las yin pa de gñi ga ’dir kun rtags
pa’i mtshan ñid du bźed do ||

miṅ daṅ don ni ji lta bar || don daṅ miṅ du bsnaṅ ba gaṅ || yaṅ (2) dag min rtog rgyu mtshan
ni || kun brtags pa yin mtshan no ||

rnam grags gźan yaṅ miṅ daṅ don ji bźin par ji miṅ daṅ don ji lta bar ro || don daṅ miṅ du snaṅ
ba ni don daṅ miṅ du snaṅ ba’o || gal te miṅ ji lta bar don nam | de ji lta bar miṅ du
snaṅ ba na yaṅ dag pa ma yin || (3) pa’i kun tu rtog pa’i dmigs pa ’di ni kun brtags pa’i
mtshan ñid yin te | kun brtags byar bya ba’i ni ’di ste | miṅ daṅ don źes bya ba ni ’di tsam
du zad pas so ||

rnam gsum rnam gsum snaṅ ba can || ’dzin daṅ gzuṅ ba’i mtshan ñid de || yaṅ dag ma yin kun rtog
ni || (4) gźan gyi dbaṅ gi mtshan ñid do ||

’di la rnam pa gsum daṅ | rnam pa gsum du snaṅ ba yod pas na | rnam pa gsum daṅ rnam pa gsum
du snaṅ ba can no || de la rnam pa gsum du snaṅ ba ni gnas su snag ba daṅ || don du snag
ba daṅ || lus su snag ba’o || yaṅ rnam pa gsum (5) du snaṅ ba ni yid daṅ | ’dzin pa daṅ rnam
pa rtog pa snaṅ ba ste | yid ni rtag tu ñon moṅs pa can gaṅ yin pa’o || ’dzin pa’ ni rnam
par śes pa lṅa’i tshogs so || rtog pa ni yid kyi rnam śes pa’o || de la rnam pa gsum du
snaṅ ba daṅ po ni gzuṅ ba’i mtshan ñid do || gñis (6) pa ni ’dzin pa’i mtshan ñid de | de
ltar na yaṅ dag pa ma yin pa’i kun tu rtog pa ’di ni gźan gyi dbaṅ gi mtshan yin no ||

med daṅ yod ñid daṅ yin daṅ || yod daṅ med pa mñam ñid daṅ || ma źi źi daṅ rnam mi rtog || yoṅs
su grub pa’i mtshan ñid do ||

yoṅs su grub (7) pa’i mtshan ñid ni de bźin ñid yin te | de ni kun brtags pa’i chos thams cad
kyi med pa ñid yin no || de’i med pa ñid du yod pa’i phyir yod pa ñid kyaṅ yin no || yod
pa daṅ med pa de dag tha mi dad pa’i phyir | yod pa daṅ med pa mñam pa ñid kyaṅ yin no ||
ñe ba’i ñon moṅs (172b1) pa’i glo bru ba dag gis ma źi ba ñid kyaṅ yin no || raṅ bźin gyis
rnam par dag pa’i phyir źi ba ñid kyaṅ yin no || rnam par mi rtog pa ni spros pa med pas
rnam par rtog pa’i spyod yul ma yin pa’i phyir ro || ’dis ni de bźin ñid kyi mtshan ñid rnam
pa gsum yoṅs su bstan te | raṅ (2) gi mtshan ñid daṅ | kun nas ñon moṅs pa daṅ | rnam
par byaṅ ba’i mtshan ñid daṅ | rnam par mi rtog pa’i mtshan ñid do || mtshan ñid rnam pa gsum
bśad zin to ||

rgyu mthun chos la dmigs nas ni || tshul bźin yid la byed pa daṅ || sems kyi dbyiṅs la gnas
pa daṅ | don (3) yod pa daṅ med par mthoṅ ||

mtshon pa ni rnal ’byor gyis rnam lṅa ste | gźi daṅ | bskyed pa daṅ | me loṅ lta bu daṅ | snaṅ
ba daṅ rten to || de la gźi ni rgyu mthun pa’i chos te | saṅs rgyas kyis thugs su chud
nas bśad pa gaṅ yin pa de ni thugs su chud pa de’i rgyu mthun pa yin (4) no || bskyed pa ni
tshul bźin yid la byed pa’o || me loṅ lta bu ni sems kyi dbyiṅs la gnas pa’i tiṅ ṅe ’dzin
te | goṅ du miṅ la gnas par bśa dpar gaṅ yin pa de ñid do || snaṅ ba ni don yod pa daṅ |
med pa ñid du mthoṅ ba’i ’jig rten las ’das pa’i śes rab ste | gaṅ gis (5) yod pa la yaṅ
yod pa yaṅ dag pa ji lta ba bźin du mthoṅ la | med pa la yaṅ med pa yaṅ dag pa ji lta ba bźin
du mthoṅ ba’o || rten ni gnas gźan du gyur pa’o ||

de ni mñam pa ñid du ’gyur || ’phags rigs śin tu dri med pa || mñam daṅ khyad ’phags ’bri med
ciṅ || ’phel (6) med pa yi mtshan ñid ’dod ||

mñam pa ñid du ’gyur ba ni ’phags pa’i rigs thag pa med pa’i dbyiṅs na de las gźan pa’i ’phags
pa dag daṅ ṅo || saṅs rgyas rnams kyi ’phags pa’i rigs dri ma med pa de la yaṅ rnam par
grol bar mñam pa ñid kyis ñan thos daṅ | raṅ saṅs (7) rgyas dag daṅ mñam pa yin no || khyad
par rnam pa lṅas khyad par du ’phags pa yaṅ yin te | rnam par dag pa’i khyad par gyi ni
ñon moṅs pa dag chags daṅ bcas te rnam par dag pa’i phyir ro || yoṅs su dag pa’i khyad par
gyis ni źiṅ yoṅs su dag pa’i phyir ro || sku’i khyad (173a1) par gyis ni chos kyi sku’i
phyir ro || loṅs spyod rdzogs pa’i khyad par gyis ni ’khor gyi dkyil ’khor dag tu chos kyi
loṅs spyod rdzogs pa rgyun mi ’chad par ’jug pa’i phyir ro || phrin las kyi khyad par gyis
ni dga’ ldan gyi gnas na bźugs pa la sogs (2) pa sprul pa dag gis sems can gyi don mdzad
pa rjes su sgrub pa’i phyir ro || de la ni kun nas ñon moṅs pa’i phyogs ’gag pa ni ’bri ba
yaṅ med la | rnam par byaṅ ba’i phyogs skye ba na ’phel ba yaṅ med do || de ltar na rnal
’byor gyis rnam pa lṅa po ’di ni mtshon pa yin te | (3) des mtshan gźi daṅ | mtshan ñid de
mtshon par byed do || rnam par grol ba yoṅs su tshol ba la tshigs su bcad pa drug ste |

sa bon gźan du gyur pa’i phyir || gnas don lus su snaṅ ba dag || gźan du gyur pa zag med dbyiṅs
|| de ni rten kun ’gro ba can ||

sa bon (4) gźan du gyur pa’i phyir || źes bya ba ni | kun gźi rnam par śes par gźan du gyur
pa’i phyir ro || gnas daṅ don daṅ las su snaṅ ba’i rnam par śes pa rnams gźan du gyur pa ni
zag pa med pa’i dbyiṅs te | rnam par grol ba’o || de ni rten tu ’gro ba can te | ñan thos
daṅ raṅ (5) saṅs rgyas daṅ saṅs rgyas la mṅa’ ba yin no ||

yid daṅ ’dzin daṅ rnam par rtog || gyur phyir rnam par mi rtog daṅ || źiṅ daṅ ye śes las dag
la || dbaṅ gi rnam par bźi yin no ||

gyur pa’i don ni yid daṅ ’dzin pa daṅ rnam par rtog pa bzlog pa ste | ro rims (6) bźin du rnam
par mi rtog pa daṅ źi daṅ ye śes daṅ ye śes daṅ las dag la dbaṅ rnam pa bźin yin no ||

dbaṅ de mi g-yo la sogs pa’i || sa gsum la ni rnam bźi ste || gcig la rnam gñis de las gźan
|| dbaṅ re rer ni ’dod pa yin ||

dbaṅ de yaṅ sa mi g-yo ba la sogs pa (7) gsum la rnam pa bźir rig par bya ste | sa mi g-yo ba
gcig la rnam pa gñis te | mṅon par ’dad byed pa med par rnam par mi rtog pa’i phyir rnam
par mi rtog pa daṅ | saṅs rgyas kyi źiṅ yoṅs su dag pa’i phyir źiṅ la dbaṅ ṅo || de las gźan
pa’i sa la ni dbaṅ re re (173b1) ste || legs pa’i blo gros la ni so sor yaṅ dag par rig
pa’i khyad par thob pa’i phyir ye śes la dbaṅ ṅo || chos kyi sprin la ni mṅon par śes pa’i
las rnams la thogs pa med pa’i phyir las dbaṅ ṅo ||

blo daṅ ldan pas srid gtogs bdag med pa gñis ga ’aṅ rig ’gyur (2) la || de yaṅ mñam par śes
nas de ni ’dzin pa’i sgo nas de ñid ’jug || de nas de la yid gnas phyir na de la de yaṅ mi
snaṅ ṅo || de mi snaṅ ba grol ba yin te mchog tu dmigs daṅ bral ba’o ||

rnam par grol ba’i rnam graṅs gźan yaṅ byaṅ chub sems dpas srid pa gsum du (3) gtogs pa bdag
med pa rnam pa gñi ga rig par gyur la | bdag med pa rnam pa gñis po de yaṅ kun brtags pa’i
gaṅ zag med pa bźin du | kun brtags pa’i chos me dpar śes pa’i phyir || mñam par śes ans
te | rnam pa thams cad ud me dpa’i phri ni ma yin no || (4) ’di ni ’dzin pa tsam mo źes ’dzin
pa’i sgo nas de kh na ñid rnam par rig pa tsam la ’jug go || de nas de kho na ñid rnampar
rig pa tsam de la yid gnas pa’i phyir | de kh na ndi rnam par rig pa tsma de yaṅ mi snaṅ
ṅo || de mi snaṅ ba ni grol ba mchog tu dmigs pa daṅ bral ba (5) gaṅ yin pa ste | gaṅ
zag daṅ chos dag mi dmigs pa’i phyir ro ||

tshogs kyis gźi daṅ bskyed yod na || miṅ tsam du ni mthoṅ bar ’gyur || miṅ tsam mthoṅ ste der
mthoṅ na || de yaṅ phyis ni mi mthoṅ ṅo ||

rnam graṅs gźan yaṅ tshog skyis źes bya ba ni tshogs (6) bsags pa’i sṅon gyi tshogs kyi stobs
kyis so || gźi źes bya ba ni thos pa’o || bskyed pa yod na źes bya ba ni | tshul bźin yid
la byed pa’o || miṅ tsam du mthoṅ bar ’gyur ro źes bya ba ni mṅon par brjod pa tsam du ste
| don daṅ bral bar ro || miṅ tsam du mthoṅ ste (7) źes bya ba ni rnam par rig pa tsam du
ste | miṅ ni gzugs can ma yi pa’i phuṅ po bźi yin pa’i phyir ro || der mthoṅ na de yaṅ phyis
mi mthoṅ ba ñid de | don med na de’i rnam par rig pa mi mthoṅ ba’i phyir ro || de bas
na ’di ni mi dmigs pa’i rnam par grol ba yin no ||

(174a1) sems ni gnas ṅan len daṅ bcas || bdag lha’i źabs pas zin par ni || rab tu ’jug par ’gyur
te de || naṅ du gnas phyir ldog par ’dod ||

rnam grags gźan yaṅ sems ’di ni skye ba rnams su gnas ṅan len daṅ bcas par rab tu ’jug go ||
bdag tu lta (2) ba’i źabs pas zin pas źes bya ba ni gnas ṅan len gyi rgyu ston te | bdag
tu lta ba rnam pa gñis kyi zin pas na de’i phyir gnas ṅan len daṅ bcas pa yin no || de naṅ
du gnas pa’i phyir ldog go źes bya ba ni | sems de sems kho na la gnas pa’i’ phyir te | dmigs
pa mi dmigs (3) pa’i phyir ro || ṅo bo ñid med pa yoṅs su tshol ba la tshigs su bcad
pa gñis te |

raṅ daṅ raṅ gi bdag ñid du || med phyir gi ṅo bo la || mi gnas phyir daṅ ’dzin bźin de || med
phyir ṅo bo ñid med ’dod ||

raṅ med pa’i phyir ṅo bo ñid med pa ni chos rnams rkyen la rag las pa’i (4) phyir ro || raṅ
gi bdag ñid du med pa’i phyir ṅo go ñid med pa ni ’gags pa rnams yaṅ de’i bdag ñid du mi skye
ba’i phyir ro || raṅ gi ṅo bo la mi ṅas pa’i phyir ṅo bo ñid me dpa ni skad cig ma yin
pa’i phyir ro || de ltar na ṅo bo ñid med pa rnam pa gsum po ’di ni ’dus byas kyi mtshan
ñid (5) gsum daṅ sbyar bar rig par bya’o || ’dzin pa bźin de me dpa’i phyir ṅo bo ñid med
pa la de med pa’i phyir źes bya ba ni ṅo bo ñid med pa’i phyir te | ji tlar byis pa rnams
ṅo bo ñid rtag pa daṅ | bde ba daṅ | gtsaṅ ba daṅ | bdag gam | kun brtags pa’i mtshan ñid
gźan du ’dzin pa de (6) ltar ṅo ob ñid ’di med pas de’i phyir yaṅ chos rnams ṅo bo ñid med
pa ñid du ’dod do ||

phyi ma phyi ma’i rten yin pas || ṅo bo ñid ni med pa yis || skye med ’gag med gzod nas źi ||
raṅ bźin mya ṅan ’das pa grub ||

ṅo bo ñid med pas ni skye ba med pa la sogs pa grub ste | gaṅ (7) źig ṅo bo ñid med pa de ni
ma skyes pa’o || gaṅ ma skyes pa de ni ma ’gags pa’o || gaṅ ma skyes pa daṅ | ma ’gags pa
de ni gzod ma nas źi ba’o || gaṅ gzod nas źi ba de ni raṅ bźiṅ yis yoṅs su mya ṅan las ’das
pa’o || de ltar na ṅo bo ñid med pa la sogs pa ’di dag phyi (174b1) ma phyi ma’i rten yin
pas ṅo bo ñid med pas skye ba med pa la sogs pa grub pa yin no || mi skye ba’i chos la
bzod pa yoṅs su tshol ba la tshigs su bcad pa ’phags pa ste |

thog ma daṅ ni de ñid gźan ñid daṅ || raṅ gi mtshan ñid raṅ daṅ gźan du ’gyur || kun nas ñon
moṅs pa daṅ khyab (2) bar la || skyed ba med pa’i chos la bzod par bśad ||

chos brgyad la skye ba med par bzod pa ni mi skye ba’i chos bzod pa’o || de thog ma ni ’khor
ba la ste | de la thog ma skye ba med do || de ñid daṅ gźan ñid ni sṅa ma daṅ phyi ma rnams
la ste | ’khor ba na chos gaṅ dag sṅar skyes (3) pa de dag ñid skye ba ni med de | de’i
ṅo bor mi skye ba’i phyir ro || gźan dag kyaṅ ma yin te | sṅon med pa’i rnam par mi skye
ba’i phyir ro || raṅ gi mtshan ñid ni | kun brtags pa’i ṅo bo ñid la ste | de la ni nam yaṅ
skye ba med do || raṅ skye ba med pa ni gźan gyi dbaṅ la’o || gźan (4) du ’gyur ba ni yoṅs
su grub pa la ste | de la ni gźan du ’gyur bar skye ba med do || kun nas ñon moṅs pa ni
spaṅs pa la ste | zad pa śes pa thob pa la kun nas ñon moṅs pa skye bar mi blta’o || khyad
par ni saṅs rgyas kyi chos kyi sku rnams la ste | de dag la ni khyad par du (5) skye ba
med do || de ltar na chos de dag la skye ba med pa’i chos la bzod par bśad do || theg pa gcig
pa ñid yoṅs su tshol ba la tshigs su bcad pa bdun te |

chos daṅ bdag me dgrol ba rnams || mtshuṅs phyir rigs ni thad dad phyir || bsam gñis thob phyir
sgrul pa’i phyir || (6) mthar thug phyir na theg gcig ñid ||

ñan thos la sogs pa’i chos kyid byiṅs tha mi dad pas na chos kyid byiṅs mtshuṅs pa’i phyir theg
pa gcig pa ñid de | bgrod par bya bas na theg pa yin pas so || ñan thos la sogs pa’i gaṅ
zag rnams bdag med pa ’dra bas bdag med ba (7) mtshuṅs pa’i phyir theg pa gcig pa ñid de
| ’gro ba bos na theg pa yin pas so || rnam par grol ba mtshuṅs pa’i phyir theg pa gcig
pa ñid de | ’gro ba bas na theg pa yin pas so || ñan thos la sogs pa’i rigs su ma ṅes pa rnams
theg pa chen pos ṅes par ’byuṅ bas na rigs (175a1) tha dad pa’i phyir theg pa gcig pa
ñid de | ’dis ’gro bas na theg pa yin pas so || bsam pa gñis thob pa’i phir theg pa gcig
pa ñid de | saṅs rgyas rnams kyis sems can thams cad la bdag ñid kyi dgoṅs pa brñes pa’i phyir
daṅ | ñan thos de’i (2) ris su ṅe spa sṅo byaṅ chub kyi tshogs spyad pa rnams saṅs rgyas
kyi mthus de bźin gśegs pa rjes su bzuṅ ba’i khyad par phyogs tsam thob par bya ba’i phyir
rgyud tha mi dad par mos pa’i sgo nas bdag ñid kyis saṅs rgyas kyi dgoṅs pa thob pa’i
phyir ro || de ltar na bsam pa (3) gcig pa ñid thob pa bas saṅs rgyas daṅ | ñant hos rnams
gcig pa’i phyir theg pa gcig pa ñid do || sbul pa’i phyri theg pa gcig pa ñid de | ji sakd
du | ṅa ni lan bgya phrag du mar ñan thos kyi theg pas yoṅs su myaṅ ṅan las ’das so źes
gsuṅs pa lte ba ste | gdul bya (4) rnams kyi don du de ltra ston pa’i phyir ro || mthar thug
pa’i phyir yaṅ theg pa gcig pa ñid de | gaṅ phan chad bgrod par bya ba med pa de ni theg
pa yin pas saṅs rgyas ñid kho na theg pa gcig pa yin no || de ltar bas na mod de daṅ de
las ni dgoṅs pa de daṅ des theg pa gcig pa (5) ñid du gsuṅs par rig par bya’i || theg pa
gsum med pa ni ma yin no || yaṅ ci’i phyir saṅs rgyas rnams kyis dgoṅs pa de daṅ des theg
pa gcig pa ñid du bśad ce na |

kha cig dag ni draṅ phyir daṅ || gźan dag yaṅ dag gzuṅ ba’i phyir || rdzogs pa’i saṅs rgyas
(6) rnams kyis ni || ma ṅes rnams la theg gcig bśad ||

kha cig draṅ ba’i phyir źes bya ba ni ñan thos kyi rigs can ma ṅes pa gaṅ dag yin pa’o || gźan
dag yaṅ dag par bzuṅ ba’i phyir źes bya ba ni byaṅ chub sems dpa’i rigs can ma ṅes pa gaṅ
dag yin pa’o ||

ñan (7) thos ma ṅe rnams gñis te || theg don mthoṅ daṅ mthoṅ ba’i || don mthoṅ ’dod chags bral
ba daṅ || ’dod chags bral min ’di dman pa’o ||

ñan thos ma ṅes pa yaṅ rnam pa gñis su rig par bya ste | theg pa’i don mthoṅ ba ni bden pa mthoṅ
ba theg pa chen (175b1) pos ṅes par ’byuṅ ba gaṅ yin pa’o || theg pa’i do nam mthoṅ ba
ni bden pa ma mthoṅ ba theg pa che pos ṅes par ’byuṅ ba gaṅ yin pa’o || don mthoṅ ba yaṅ
’dod pa dag las ’dod chags daṅ bral ba daṅ | ’dod chags daṅ ma bral ba’o || don mthoṅ ba
rnam pa gñis su bśad (2) pa gaṅ yin pa de ni dman pa yin te | rtog ba bul ba yin par rig par
bya’o ||

de gñis ’phags pa’i lam thob pa || srid pa dag tu bsgyur ba’i phyir || bsam gyis mi khyab bsgyur
ba yi || skye ba daṅ ni yaṅ dag ldan ||

don mthoṅ ba de gñis ni ’phags pa’i lam thob ba srid pa (3) dag tu bsgyur ba’i phyir || bsam
gyis mi khyab par bsgyur ba’i skye ba daṅ ldan par rig par bya’o || ’phags pa’i lam de skye
bar bsgyur ba ni bsam gyis mi khyab ste | de ltar ba na bsam gyis mi khyab par bsgyur ba
yin no ||

gcig ni smon lam dbaṅ gis na || skye ba rab tu sgrub (4) par byed || cig śos phyir mi ’oṅ ba
daṅ || ldan phyir sprul pas rab tu sgrub ||

de gñis la gcig ste ’dod chags daṅ ma bral ba gaṅ yin pa de ni smon lam gyi dbaṅ gis ji ltar
’dod pa bźin du skye ba ’dzin to || cig śos ni phyir mi ’oṅ ba daṅ ldan pa’i stobs kyis sprul
pa dag (5) gis ’dzin to ||

de gñis yaṅ daṅ yaṅ du ni || raṅ sems kun tu ’byuṅ ldan pas || myaṅ ṅan ’das la mṅon dga’i phyir
|| rtog pa bul pa yin par ’dod ||

de gñis ga yaṅ raṅ gi ñan thos kyis sems skyo ba daṅ ldan pa yaṅ daṅ yaṅ daṅ du kun tu ’byuṅ
bas mya ṅan las ’das pa (6) la lhag par dga’ ba’i phyir rtog pa bul pa yin par ’dod de |
yun riṅ mi gźig na mṅon par rdzogs par ’tshaṅ rgya ba’i phyir ro ||

don byas ma yin de saṅs rgyas || med par skyes nas sbrul don gñer || bsam gtan don brtson der
brten nas || byaṅ chub dam pa (7) ’thob pa ’gyur ||

bden pa mthoṅ ba ’dod chags daṅ ma bral ba don ma byas pa slob pa gaṅ yin pa de ni | saṅs rgyas
med pa’i dus su skyes nas sbrul pa don du gñer bas bsam gtan gyi don du brtson par ’gyur
źiṅ sbrul pa de la yaṅ brten nas rim gyis byaṅ chub daṅ (176a1) pa thob par ’gyur ṅo ||
bcom ldan ’das kyis gnas skabs gsum la gnas pa de la dgoṅs nas | dpal phreṅ gi mdo las me’i
dpes ñan thos su gyur nas | raṅ saṅs rgyas su ’gyur ro || phyis ni saṅs rgyas su yaṅ ’gyur
ro źes gsuṅs te | (2) gaṅ gi tshe sṅon bden pa mthoṅ ba’i gnas skabs daṅ || gaṅ gi tshe
saṅs rgyas med pa’i dus su bdag ñid kyis bsam gtan bskyed nas skye ba’i lus bor te | sprul
pa’i lus ’dzin pa daṅ | gaṅ gi tshe byaṅ chub dam pa ’thob pa’i gnas skabs so || rig pa’i
gnas yoṅs su (3) tshol ba la tshigs su bcad pa |

rig pa’i gnas lṅa dag la brtson par ma byas par || ’phags mchog gis kyaṅ thams cad mkhyen ñid
mi ’gyur te || de lta bas na gźan dag tshar bcad rjes gzuṅ daṅ || bdag ñid kun śes bya phyir
de la de brtson byed ||

rig pa’i gnas ni rnam (4) pa lṅa ste | naṅ rig pa daṅ | gso ba rig pa daṅ | gtan tshigs rig
pa daṅ | sgra rig pa daṅ | bzo’i las kyi gnas rig pa’o || de dag gaṅ gi phyir byaṅ chub sems
dpas btsal bar bya ste ston te | bye brag med par ni thams cad mkhyen pa ñid thob par bya
ba’i phyir ro || (5) bye brag tu ni gtan tshigs rig pa daṅ | sgra rig pa ni gźan de dag
la ma mos pa rnmas tshar bcad pai phyir yoṅs su tshol lo || gao ba rig pa daṅ | bzo’i las
kyi gnas rig pa ni gźan de dag la mos pa rnams la phan gdags pa’i phyir yoṅs su tshol lo
|| naṅ rig pa ni (6) bdag ñid kun śes par bya ba’i phyir yoṅs su tshol lo || khams brtas pa
yoṅs su tshol ba la tshigs su bcad pa bcu gsum ste | pha rol tu phyir pa yoṅs su rdzogs
par bya ba’i phyir | pha rol tu phyin pa daṅ ldan pa’i yid la byed pa gaṅ dag khams brtas
par byed pa de (7) dag kho na tshigs su bcad pa ’di dag gis bstan to || de la tshigs su bcad
pa daṅ po ni ’di yin te ||

rgyu dmigs nas ni dga’ ba daṅ || rten la de rjes dran pa daṅ || ’bras bu thun moṅ ’dod pa daṅ
| ji ltar byaṅ chub bźin mos pa’o ||

de dag kyaṅ rgyu dmigs nas dga’ (176b1) ba yid la byed pa nas bdag ñid mchog tu ṅes par ’dzin
pa yid la byed pa’i bar dag yin no || de la rgyu dmigs nas dga’ ba yid ’byed pa ni | re
źig daṅ po kho nar byaṅ chub sems dpa’i rigs la gnas pa bdag ñid la pha rol tu phyin pa rnams
kyi rigs mthoṅ ba daṅ | rgyu (2) dmigs nas dga’ bas pha rol tu phyin pa’i khams brtas
par byed do || rigs la gnas pa ni bla na med pa yaṅ dag par rdzogs pa’i byaṅ chub tu sems
skyed pas de’i ’og tu rtne la de rjes su dran pa byed pa ste | byaṅ chub sems dpa’ de bdag
ñid la pha rol tu phyin (3) pa rnams kyi rten du gyur pa byaṅ chub kyi sems yaṅ dag par rjes
su mthoṅ ba daṅ ’di sñam du ’di skad bdag la byaṅ chub kyi sems yod pas na || gdon mi
za bar pha rol tu phyin pa’i ’di dag yoṅs su rdzogs par ’gyur ro sñam du yid la byed do ||
sems bskyed pa ni pha rol tu phyin pa (4) rnams kyis raṅ daṅ gźan gyi don la rab tu sbyor
ba’am ’bras bu thun moṅs ’dod pa yid la byed de | pha rol tu phyin pa ’di dag gi ’bras bu
ni gźan daṅ thun moṅ du gyur cig || gźan du ma gyur cig sñam du mṅon par ’du byed pa’i phyir
ro || raṅ daṅ gźan gyidon la rab tu (5) sbyor ba ni || kun nas ñon moṅs pa medpa’i thabs
de kho na ñid kyi don rtogs par ’gyur bas de’i ’og tu ji ltar byaṅ chub pa bźin du os pa
yid la byed pa ste | ji ltar saṅs rgyas bcom ldan ’das rnams kyis pha rol tu phyin pa mṅon
par rdzogs par saṅs rgyas pa daṅ | (6) mṅon par rdzogs par ’tshaṅ rgya bar ’gyur ba daṅ
| mṅon par rdzogs par saṅs rgays pa de bźin du bdag kyaṅ mos so sñam du mṅon par ’du byed
pa’i phyir ro || thams cad du yaṅ gi rims ni de lta bur rig par bya’o ||

mthu ni rnam pa bźi (7) dag gis || dga’ daṅ ṅes par mi skyo daṅ |gn | mi mthun phyogs daṅ gñen
po la || sgrub pa rnam pa bźi yin no ||

mthus dga’ ba yid la byed pa ni mthun rnam pa bźi yaṅ dag par mthoṅ nas dga’ ba’i phyir ro ||
mthu rnam pa bźi ni | mi mthun (177a1) pa’i phyogs spoṅ ba daṅ | tshogs yoṅs su smin pa
daṅ | raṅ daṅ gźan la phan pa daṅ | tshe phyi ma la rnam par smin pa daṅ | rgyu mthun pa’i
’bras bu ’byin pa ñid do || sems can daṅ | rig gi saṅs rgyas kyi chos yoṅs su smin pa las
brtsams te gnes par (2) skyo ba med pa yid la byed pa ni sems can thams cad kyi log par sgrub
pa daṅ | sdug bsṅal ’bab pa thams cad kyi ṅes par skyo ba med par mṅon par ’du byed pa’i
phyir || byaṅ chub dam pa thob par ’gyur ba’i phyir mi mthun pa’i phyogs daṅ gñen po la
sgrub pa rnam pa (3) bźi yid la byed pa ni sbyin pa la sogs pa’i mi mthun pa’i phyogs ser
sna la sogs pa so sor ’chags pa daṅ | gñen po sbyin pa la sogs pa la rjes su yi raṅ ba daṅ
| de’i ched kyi chos bśad pa’i phyir saṅs rgyas la gsol ba gdab pa daṅ | de dag byaṅ chub
tu bsṅo ba’o ||

(4) rab daṅ yaṅ dag nod pa daṅ || gźan la sbyin par ’dun pa daṅ || go cha daṅ smon lam daṅ ||
mṅon par dga’ daṅ bya ba’i yid ||

mos pa’i stobs bskyed pa las brtsams nas | pha rol tu phyin pa’i ched kyi chos daṅ don la rab
tu daṅ ba yid la byed pa’o || chos yoṅs su (5) tshol ba las brtsams te yaṅ dag par nod pa
yid la byed pa ni | chos de ñid la mi smod pa’i tshul gyis yoṅs su ’dzin pa’i phyir ro ||
bśad pa las brtsams nas | sbyin par ’dun pa yid la byed pa ni || gźan dag la chos daṅ don
rab tu bśad pa’i phyir ro || sgrub pa (6) las brtsams te go cha yid la byed pa ni | sbyin
pa la sogs su rdzogs par bya ba’i phyir go cha gyon phyir ro || smon lam yid la byed pa
ni | de yoṅs su rdzogs pa’i rkyen daṅ phrad par bya ba’i phyir ro || mṅon par dga’ ba yid
la byed pa ni | kye ma bdag ni (7) sbyin pa la sogs pa sgrub pas yaṅ dag par sgrub par byed
do sñam du mṅon par dga’ ba’i phyir te | yig la byed pa gsum po ’di dag kho na gdams ṅags
rjes su ston pa daṅ sbyar bar bya’o || thabs daṅ ldan pa’i las yid la byed pa ni kun tu
rtog pa dag gis rnam pa (177b1) thams cad du sbyin pa la sogs pa la sbyor ba yid la byed pa’i
phyir ro ||

sbyin sogs rnam pa drug la ni || mthu thob pa daṅ yoṅs smin daṅ || mchod pa daṅ ni bsten pa
la || yaṅ dag spro ba mchog daṅ brtse ||

spro ba yid la byed pa ni rnam pa ni rnam pa bźi ste | sbyin pa la sogs pa rnam pa (2) drug
po sbyin pa’i sbyin pa nas śes rab kyi sbyin pa’i bar daṅ | de bźin du tshul khrims la sogs
pa rnam pa drug la mthu thob pa daṅ | pha rol tu phyin pa dag kho nas bsdu ba’i dṅos po’i
sbyor bas sems can yoṅs su smin pa daṅ | mchod pa ste | sbyin pas rñed pa daṅ | (3) bkur
sti’i mchod pa daṅ | lhag ma rnams kyis sgrub pa’i mchod pa daṅ | pha rol tu phyin pa phyin
ci ma log par ’doms pa’i don du dge ba’i bśes bsten pa la spro ba yid la byed par rig par
bya’o || brtse ba yid la byed pa ni tshad med pa bźis yin te | sbyin pa la (4) sogs pa
sgrub pas byams pa daṅ | ser sna la sogs pa daṅ ’grogs pas sems can rnams la sñiṅ rje ba daṅ
| sems can sbyin pa la sogs pa daṅ ldan pa rnams la dga’ ba daṅ | de dag la kun nas ñon
moṅs pa med par mos pa’i sgo nas btaṅ sñoms su byed pa (5) yin no ||

ma byas dan par byas pa la || ṅo tsha ’gyod daṅ yul la dga’ || skyo la dgra bo’i ’du śes daṅ
|| ’god daṅ brjod pa’i blo gros so ||

ṅo tsha śes pa’i chos las brtsams te | ṅo tsha ba yid la byed pa ni sbyin pa la sogs pa ma byas
pa’am | yoṅs su ma (6) rdzogs pa’am | log par byas pa dag la ṅo tsha ba’o || ṅo tsha nas
ni ’jug pa daṅ ldog par bya ba’i phyir daṅ | yun mi riṅ bar ’gyod par byed do || mgu ba
las brtsams te sbyin pa la sogs pa dmigs pa la dga’ ba yid la byed pa ni sems rnam par g-yeṅ
ba med (7) par kun tu ’dzin pa’i phyir ro || skyo ba med pa yid la byed pa ni la sogs
pa la sbyor bas skyo ba la dgra bo’i ’du śes su byed pa’i phyir ro || ’god par ’dun pa yid
la byed pa ni | pha rol tu phyin pa daṅ ldan pa’i bstan bcos la ’god par mṅon par ’du byed
pa’i phyir ro || (178a1) ’jig rten gyi śes pa ñid las brtsams te brjod pa yid la byed pa
ni | bstan bcos de ñid ’jig rten la snod ji lta ba bźin du brjod par mṅon par ’du phyed pa’i
phyir ro ||

sbyin sogs rdzogs pa’i byaṅ chub kyi || rten yin dbaṅ phyug la sogs min || (2) gñis po dag la
skyon daṅ ni || yon tan so so yaṅ dag rig ||

rten yid la byed pa ni byaṅ chub ’thob pa’i rten ni sbyin pa la sogs pa yin gyi | dbaṅ phyug
la sogs pa ma yin pa’i phyir ro || so so yaṅ dag par rig pa yid la byed pa ni ser sna daṅ
sbyin pa la sogs pa mi (3) mthun pa’i phyogs daṅ gñen po dag la skyon daṅ yon tan du so so
yaṅ dag par rig pa’i phyir ro ||

bsags pa rjes su dran pa yis || dga’ daṅ don chen mthoṅ ba daṅ || rnal ’byor rnam par mi rtog
daṅ || de ’dzin rkyen daṅ phrad ’dod pa ||

bsags pa rjes su dran pas dga’ (4) ba yid la byed pa ni | sbyin pa la sogs pa bsags na bsod
nams daṅ ye śes kyi tshogs bsags par yaṅ dag par mthoṅ ba’i phyir ro || don chen po mthoṅ
ba yid la byed pa ni | sbyin pa la sogs pa byaṅ chub kyi phyogs daṅ mthun pa’i ṅo bo’i don
gyis byaṅ chub chen po ’thob (5) pa’i don du yaṅ dag par mthoṅ ba’i phyir ro || ’dod pa yid
la byed pa ni de yaṅ rnam pa bźin ste | rnal ’byor ’dod pa yid la byed pa ni | źi gnas
daṅ lhag mthoṅ gi rnal ’byor sgom par ’dod pa’i phyir ro || rnam par mi rtog pa ’dod pa yid
la byed pa ni pha rol tu phyin pa yoṅs (6) su rdzogs par bya ba’i don du thabs la mkhas
par ’dod pa’i phyir ro || ’dzin par ’dod pa yid la byed pa ni | pha rol tu phyin pa’i ched
kyi chos daṅ don ’dzin par ’dod pa’i phyir ro || rkyen daṅ phrad par ’dod pa yid la byed
pa ni | yaṅ dag pa’i smon lam mṅon par ’du byed pa’i (7) phyir ro ||

log par ’dzin pa rnam pa bdun || spoṅ ba’i mthu ni thob pa daṅ || ṅo mtshar ṅo mtshar med pa
la || ’di śes rnam pa bźi ñid do ||

pha rol tu phyin pa rnams kyis log par ’dzin pa rnam pa bdun spoṅ ba’i mthu pa yid la byed pa
la log pa rnam pa (178b1) bdun ni med pa la yod par ’dzin pa daṅ | ñes pa daṅ ldan pa la
yon tan daṅ ldan pa ñid du ’dzin pa daṅ | yon tan daṅ ldan pa la yon tan daṅ ldan pa ma yin
pa ñid du ’dzin pa daṅ | ’du byed thams cad la rtag pa daṅ | bde bar log par ’dzin (2)
pa gñis daṅ | chos thams cad la bdag tu log par ’dzin pa daṅ | mya ṅan las ’das pa la ma źi
bar log par ’dzin pa ste | de dag gi gñen por stoṅ pa ñid la sogs pa’i tiṅ ṅe ’dzin gsum
daṅ | chos kyi sṅom bźi ston to || ṅo mtshar la ’du (3) śes rnam pa bźi yid la byed pa ni
| pha rol tu phyin pa rnams la rgya che ba’i’du śes daṅ | yun riṅ ba’i ’du śes daṅ | lan
la re ba med pa’i ’du śes daṅ | rnam par smin pa la mi lta ba’i ’du śes so || ṅo mtshar med
pa la yaṅ ’du śes rnam pa bźi yid la byed de | (4) ṅo mtshar med pa rnam pa bźi ni | pha
rol tu phyin pa rnams rgya che ba daṅ yun riṅ ba ñid yin na ’bras bu saṅs rgyas ñid mṅon
par ’grub pa daṅ || gñis po de ñid yod na raṅ daṅ gźan la sems mñam par ’jog pa daṅ | de dag
pas khyad par du ’phags par du ’phags pa brgya byin la sogs (5) pa las mchod pa la sogs
pa rñed du zin kyaṅ lan la re ba med pa daṅ | ’jig rten thams cad las mṅon par ’phags pa’i
lus daṅ loṅs spyod ’thob tu zin kyaṅ rnam par smin pa la mi lta ba ñid ro ||

sems can rnams la sñoms pa daṅ || bdag ñid chen po mthoṅ ba daṅ || (6) gźan gyi yon tan lan
re daṅ || gsum du smon daṅ rgyun du’o ||

sñoms pa yid la byed pa ni || sbyin pa la sogs pas sems can thams cad la mñam pa ñid du ’jug
par mṅon par ’du byed pa’i phyir ro || bdag ñid chen po mthoṅ ba yid la byed pa ni pha rol
tu phyin pa rnams (7) sems can la phan pa ñid du yaṅ dag par mthoṅ ba’i phyir ro || lan
re pa yid la byed pa ni | gźan dag la sbyin pa la sogs pa’i yon tan la ’jug pas so || smon
pa yid la byed pa ni | sems can dag la pha rol tu phyin pa rnams gnas gsum du smon pa’i phyir
te | byaṅ (179a1) chub sems dpa’i sa’i mthar thug pa daṅ | saṅs rgyas kyi sa’i mthar
thug pa daṅ | sems can gyi don byed par smon pa’i phyir ro || rgyun du yid la byed pa ni ||
sbyin pa la sogs pas dus don yod par byed par mṅon par ’du byed pa’i phyir ro ||

saṅs rgyas (2) rgyas bstan pa sgrub pa’i phyir || tshu rol mi gnas sems pa daṅ || des dman dar
ba’i sems can la || mi dga’ ba daṅ rab dga’ ba’o ||

yaṅ dag pa’i sbyor ba yid la byed pa ni | phyin ci ma log par sgrub pa’i phyir tshul rol du
mi gnas pa’i yid la byed pa’i phyir ro || mi dga’ ba (3) yid la byed pa ni | sems can sbyin
pa la sogs pas dman pa rnams la’o || dga’ ba yid la byed pa ni | sems can sbyin pa la sogs
pas dar ba rnams la’o ||

sgom pa bcos daṅ yaṅ dag la || ma dad pa daṅ dad pa daṅ || daṅ du mi len yid byed daṅ || luṅ
bstan (4) ṅes par dga’ ba’o ||

ma dad pa yid la byed pa ni | pha rol tu phyin pa ltar bcos pa bsgom pa la’o || dad pa yid la
byed pa ni yaṅ dag pa’o || daṅ du mi len pa yid la byed pa ni || ser sna la sogs pa’i mi
mthun pa’i phyogs sbyin pa la sogs pas ’dul bar mṅon par (5) ’du byed pa’i phyir ro || dga’
ba yid la byed pa ni rnam pa gñis te | pha rol tu phyin pa yoṅs su rdzogs pa luṅ bstan
pa ’thob par dga’ ba yid la byed pa daṅ | pha rol tu phyin pa ṅes pa’i sa la gnas pa ’thob
par dga’ ba yid la byed pa’o ||

phyi ma’i tshel mthoṅ ba’i (6) phyir || ’jug sems mñam par lta ba’i phyir || mchog chos rnams
la źugs pa yis || bdag ñid mchog tu ṅes ’dzin phyir ||

tshe phyi ma la mthoṅ ba’i phyir ’jug pa yid la byed pa ni | byaṅ chub sems dpa’ yin phan chad
’gro ba gaṅ du son yaṅ sbyin pa sogs pa gdon mi za bar (7) bya dgos so sñam du mṅon par
’du byed pa’i phyir ro || mñam pa ñid du lta ba yid la byed pa ni de las gźan pa’i byaṅ chub
sems dpa’ rnams daṅ bdag lhan cig pha rol tu phyin pa rtag tu bya bar mos pa’i phyir ro
|| bdag ñid mchog tu ṅes par ’dzin pa yid la byed pa ni | pha rol (179b1) phyin pa mchog
gi chos la źugs pas bdag ñid gtso bo’i yaṅ dag par mthoṅ ba’i phyir ro ||

pha rol phyin bcu’i rgyus byuṅ ba || dge ba yid la byed ’di dag || rtag tu byaṅ chub sems dpa’
yi || khams ni brtas par byed pa yin ||

źes bya ba ni | mjug sdud pa’i tshigs su (2) bcad pa ste don go bar zad do || chos yoṅs su tshol
ba’i rab tu dbye ba la tshig su bcad pa gñis te |

rgyas daṅ lhag pa’i bsam daṅ chen po ni || brtan pa’i yoṅs su tshol ba yin par ’dod || de dag
gi ni spaṅ daṅ bcas pa daṅ || spaṅ ba med daṅ de bźin dbaṅ sbyor (3) pa’o ||

byaṅ chub sems dpa’ rnams kyi tshol ba ni || sku med pa daṅ bcas daṅ sku thob daṅ || sku yoṅs
rdzogs daṅ ṅa rgyal maṅ ba daṅ || ṅa rgyal phra daṅ ṅa rgyal med par ’dod ||

chos yoṅs su tshol ba ni rnam pa bcu gsum ste | rgyas pa ni thos pa la mos pa rgyas (4) pas
so || lhag pa’i bsam pa ni chos kyi sgo’i rgyun gyis so || chen po ni dbaṅ ’byor pa thob pa
rnams kyi’o || spaṅ ba daṅ bcas pa ni daṅ po’o || spaṅ ba med pa ni gñis pa’o || dbaṅ ’byor
pa ni gsum pa’o || sku med pa ni thos pa daṅ bsams pa las byuṅ ba ste | chos (5) kyi sku
daṅ bral ba’i phyir ro || sku daṅ bcas pa ni mos pas spyod pa ni bsgoms pa las byuṅ ba’o
|| sku thob pa ni sa bdun po dag la’o || sku yoṅs su rdzogs pa ni sa lhag pa rnams la’o
|| ṅa rgyal maṅ ba ni mos pas spyed pa’i sa la’o || ṅa rgyal phra ba ni sa bdun pa dag (6)
la’o || ṅa rgyal med pa ni sa lhag ma rnams la’o || rgyu gñis kyi chos yoṅs su btsal ba la
tshigs su bcad pa |

bstan bcos gzugs daṅ gzugs min la || mtshan daṅ de bźin nad med daṅ || mṅon śes rnams kyis dbaṅ
phyug daṅ || de zad me śes ñid kyi rgyu ||

(7) chos ni gzugs la ni mtshan gyi rgyu’o || gzugs ma yin pa la ni nad med pa’i rgyu ste | ñon
moṅs pa’i nad rab tu źi bar byed pa’i phyir ro || mṅon par śes pa rnams kyis dbaṅ phyug
rgyu yaṅ yin no || de dag zag mi śes pa ñid kyi rgyu yaṅ yin te | phuṅ po’i lhag ma (180a1)
ma lus pa’i mya ṅan las ’das pa na yaṅ rgyun mi ’chad pa’i phyir ro || de ñid kyi phyir
tshaṅs pas źus pa’i mdo las | chos bźi daṅ ldan pa’i byaṅ chub sems dpa’ rnams chos yoṅs
su tshol bar ’gyur te | dkon pa’i don gyis rin (2) po che’i ’du śes daṅ | ñon moṅs pa’i nad
rab tu źi bar byed pa’i don gyis sman gyis ’du śes daṅ | chud mi za ba’i don ñis nor gyi
’du śes daṅ | sdug bsṅal thams cad rab tu źi ba’i don gyis mya ṅan las ’da’ba’i ’du śes daṅ
ldan pa źes gsuṅs so, | (3) mtshan rnams ni mdzes par byed pa’i phyir rin po che lta bu
ste | de bas na de’i rgyu yin pa’i phyir chos la rin po che ra ’du śes so || nad med pa’irgyu
yin pa’i phyir sman du ’du śes so || mṅon par śes pa rnams kyis dbaṅ phyug gi rgyu yin
pa’i phyir nor du ’du śes so || (4) de dag zad mi śes pa ñid kyi rgyu yin pa’i phyir mya
ṅan las ’das par ’du śes te | zad pas ’jigs pa med pa’i don gysi so || rnam par rtog pa yoṅs
su tshol ba’i tshigs su bcad pa |

rgyal ba’i sras rnams kyis ni med pa daṅ yod pa daṅ || sgro ’dogs skur (5) pa’i rtog pa daṅ
gcig ñid du ma ñid || raṅ daṅ khyad par rtog daṅ miṅ don ji bźin du || mṅon par źen pa’i rtog
pa yaṅ dag spaṅ bar bya ||

byaṅ chub sems dpas rnam par rtog par rtog pa rnam pa bcu spaṅ bar byas ste | med par rnam par
rtog pa ni gaṅ gi gñen po śes rab kyi pha rol (6) tu phyin pa las | ’di la byaṅ chub sems
dpas byaṅ chub sems dpa’ ñid du yod par źes gsuṅs pa yin no || yod par rnam par rtog pa
ni gaṅ gi gñen por byaṅ chub sems dpa’ yaṅ dag par rjes su mi mthoṅ źes bya ba la sogs pa
gsuṅs pa yin no || sgro ’dogs (7) pa’i rnam par rtog pa ni gaṅ gi gñen por śa’ ri’i bu gzugs
ni gzugs kyi ṅo bo ñid kyis stoṅ ṅo źes gsuṅs pa yin no || skur pa ’debs pa’i rnam par
rtog pa ni gaṅ gi gñen por stoṅ ba ñid por stoṅ pa kyis ni ma yin no źes gsuṅs pa yin no
|| gcig pa ñid du rnam par (180b1) rtog pa ni gaṅ gi gñen por gzugs kyi stoṅ pa ñid gaṅ yin
pa de ni gzugs ma yin no źes gsuṅs pa yin no || tha dad pa ñid du rnam par rtog pa gaṅ gi
gñen por stoṅ ba ñid las kyaṅ gzugs gźan ma yin te | gzugs ñid stoṅ pa ñid stoṅ pa ñid gzugs
so źes (2) gsuṅs pa yin no || raṅ gi mtshan ñid la rnam par rtog pa ni gaṅ gi gñen por
gzugs gaṅ yin pa de ni miṅ tsam mi źes gsuṅs pa yin no || khyad par lam par rtog pa ni gaṅ
gi gñen por gzugs la ni skye ba yaṅ med | ’gag pa yaṅ med | kun nas ñon moṅs pa (3) yaṅ
med | rnam par byaṅ ba yaṅ med do źes gsuṅs pa yin no || miṅ ji lta ba de bźin du don mṅon
par źen pa’i rnam par rtog pa ni gaṅ gi gñen por miṅ ni bcos ma ste źes bya ba la sogs pa
gsuṅs pa yin no || don ji ta bar miṅ du mṅon par źen pa’i rnam par rtog pa ni (4) gaṅ gi
gñen por byaṅ chub sems dpas miṅ de dag yaṅ par rjes su mi mthoṅ ṅo || yaṅ dag par rjes su
ma mthoṅ na mṅon par mi źen to źes bya gsuṅs pa yin te | don ji lta bar sñam du dgoṅs pa
yin no ||

de ltar blo gros dge ba brtson ’grus drag bsten nas || de (5) bźin ñid bcas gñis kyi chos ñid
yoṅs btsal ba || de phyir rtag tu skyed dgu rnams kyi ston par ’gyur || de ni rgya mtsho
bźin du yon tan rnams kyis gaṅ ||

mjug sdud pa’i tshigs su bcad pa ’dis yoṅs su tshol ba’i bdag ñid rnam pa gsum ston te | thabs
kyis tshe (6) ba’i bdag ñid ni brtson ’grus drag po ñid kyi phyir daṅ | kun rdzob daṅ ṅaṅ
don dam pa’i chos ñid yoṅs su tshol ba ñid kyi phyir ro || de bźin ñid daṅ bcas pa ni bden
pa źes bya ba’i tha tshig go || gźan gyi don gyi che ba’i bdag ñid skye dgu rnams kyi
ston par ’gyur ba’i phyir ro || raṅ (7) go don gyi che ba’i bdag ñid ni rgya mtsho bźin du
yon tan rnams kyis gaṅ ba’i phyir ro ||

chos yoṅs su tshol ba’i skabs rdzogs so | || |

